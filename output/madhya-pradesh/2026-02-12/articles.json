{
  "state": "Madhya Pradesh",
  "district": null,
  "date": "2026-02-12",
  "article_count": 1,
  "articles": [
    {
      "title": "जम्मू-कश्मीर में बर्फबारी, सेना ने गर्भवती महिला का रेस्क्यू किया: MP के 15 जिलों में तापमान 30°C पार, उत्त... - Dainik Bhaskar",
      "url": "https://news.google.com/rss/articles/CBMirgFBVV95cUxPRFJjM1p2WUlwQ2E5QkJ5T1ZJcDVZNEMyYWhNaDRkUEh1dzlQVGFxTGZKUFlrTWpvU0IzTmlfcTQ3NW5fd3VqRHozbHV3WHhSVFlOSm1MN2UzSnJtWGlRdnloU1d3U2laaVZqRGlSSDItckc5eFpkM1p0ZS1YNWNoTEJXYnVpZFBYdHF6c3NzZ04wRnpaZkt5Q3VOd2x3Y19aWGFCb0MyWkVYcURoVEHSAbMBQVVfeXFMTUxicXlRR0sxRFRSWmdfblU5LWdpVGVOUWtOeVNSa1g3OHZNd1AxRktnVWZOUUxoR0JFUjZzQUVrd3Y0ODBPVV9SSXJFb3lUX1R0Znkwcm01cEpLRTYwaTNQRzFDdFV5LV9fUUVHN3JCYmotUHEzRTIwVXRMQzhtRDdPSU9iQmxhZ3ZyckYtcHN2NWNoblROblVZV0t3OU0zZXJCUVZ4cUlONXY4YWN1eG5xNmc?oc=5",
      "source": "Dainik Bhaskar",
      "date": "2026-02-12T18:08:56+05:30",
      "language": "hi",
      "state": "Madhya Pradesh",
      "district": null,
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Madhya Pradesh",
      "full_text": "- Hindi News\n- National\n- IMD Weather Photos Update; Haryana Rajasthan UP MP Cold Wave | Jammu Kashmir Uttarakhand Snowfall\nजम्मू-कश्मीर में बर्फबारी, सेना ने गर्भवती महिला का रेस्क्यू किया:MP के 15 जिलों में तापमान 30°C पार, उत्तराखंड के मुनस्यारी में पारा माइनस 29°C\n- कॉपी लिंक\nमौसम विभाग ने देश के किसी भी राज्य में बुधवार के लिए कोई अलर्ट नहीं जारी किया है। हालांकि, जम्मू-कश्मीर में बर्फबारी का सिलसिला जारी है और पहाड़ी क्षेत्रों में ठंड बढ़ी हुई है। इसी बीच भारतीय सेना ने जम्मू-कश्मीर के तंगधार में फंसी एक गर्भवती महिला का रेस्क्यू किया।\nराजस्थान और मध्य प्रदेश में सुबह-शाम की ठंड के बीच दिन का तापमान 30°C पार पहुंच रहा है, जबकि मध्य प्रदेश के 11 जिलों में रात का पारा 10°C से नीचे रहा।\nराजस्थान और हरियाणा के कई जिलों में हल्की बारिश और बूंदाबादी हुई। हरियाणा के 13 शहरों में अधिकतम तापमान 25°C से ऊपर दर्ज किया गया।\nपंजाब के लुधियाना और फरीदकोट में न्यूनतम तापमान 8°C रहा। राज्य में 16 फरवरी से बारिश की संभावना है। उत्तराखंड के मुनस्यारी में तापमान माइनस 29°C तक गिर गया। जबकि गंगोत्री में पारा माइनस 23°C रिकार्ड किया गया।\nइधर, हिमाचल में बुधवार और गुरुवार मौसम साफ रहने का अनुमान है। जबकि 13 और 16 फरवरी को पहाड़ी इलाकों में बर्फबारी की संभावना है।\nमौसम की 3 तस्वीरें…\nअगले दो दिन का मौसम…\nराज्यों से मौसम की खबरें…\nराजस्थान: 7 शहरों में तापमान 30°C के करीब, कई जिलों में हल्की बारिश हुई\nप्रदेश में अधिकतम और न्यूनतम तापमान बढ़ने से सर्दी धीरे-धीरे कम हो रही है। जयपुर में मंगलवार को अधिकतम तापमान 27.3°C पर पहुंच गया। बाड़मेर, पिलानी, चित्तौड़गढ़, बीकानेर और चूरू समेत 7 शहरों में अधिकतम तापमान 30°C तक पहुंच गया। इधर बीकानेर, श्रीगंगानगर, चूरू, झुंझुनूं और सीकर में मंगलवार दोपहर बाद हल्के बादल छाए रहे। चूरू और श्रीगंगानगर में कहीं-कहीं हल्की बारिश हुई। पढ़ें पूरी खबर…\nमध्य प्रदेश: भोपाल-इंदौर समेत 15 जिलों में तापमान 30°C पार, 11 शहरों में रात का पारा 10°C से नीचे\nभोपाल, इंदौर समेत 15 शहरों में मंगलवार को अधिकतम तापमान 30 डिग्री के पार रहा। नर्मदापुरम में तापमान सबसे ज्यादा 33 डिग्री दर्ज किया गया। हालांकि, रातों में अभी सर्दी बनी हुई है। 11 जिलों में रात का तापमान 10°C से नीचे रहा। शहडोल के कल्याणपुर की रात सबसे सर्द रही। यहां न्यूनतम तापमान 4.5 डिग्री तक गिर गया। पढ़ें पूरी खबर…\nउत्तराखंड: मुनस्यारी में पारा -29°C, बद्री-केदार में बर्फ पिघलने से ठंडी हवाएं चलीं\nप्रदेश के मुनस्यारी में बुधवार सुबह तापमान माइनस 29 डिग्री तक पहुंच गया। वहीं, गंगोत्री में पारा माइनस 23°C और बद्रीनाथ में माइनस 21°C तक पहुंच गया। जबकि हर्षिल और हेमकुंड में -20°C तापमान रहा। इधर केदारनाथ और यमुनोत्री में भी बर्फ पिघलने के कारण ठंडी हवाएं चल रही हैं। मौसम विज्ञान केंद्र, देहरादून के मुताबिक अगले एक-दो दिनों में न्यूनतम तापमान में 2-3 डिग्री और गिरावट की संभावना है। पढ़ें पूरी खबर…\nहरियाणा: 6 जिलों में बारिश, तेज हवा से ठंड बढ़ी; 13 शहरों में अधिकतम तापमान 25°C के पार\nहरियाणा के भिवानी, हिसार, हांसी, सिरसा, रेवाड़ी और झज्जर समेत 6 जिलों में मंगलवार को बारिश और बूंदाबादी हुई। तेज हवा के कारण ठंड महसूस की गई। वहीं, 13 शहरों में तापमान 25°C से ऊपर पहुंच गया। रोहतक में अधिकतम तापमान 27.9°C रहा, जबकि भिवानी और महेंद्रगढ़ में तापमान करीब 27°C रहा। गुरुग्राम में सबसे कम 7.2°C पारा रिकॉर्ड किया गया। पढ़ें पूरी खबर…\nपंजाब: लुधियाना-फरीदकोट में न्यूनतम तापमान 8°C, 16 फरवरी से बारिश की संभावना\nप्रदेश में अब धुंध और शीतलहर से राहत मिली है, लेकिन सुबह और शाम की ठंड अभी बनी हुई है। मौसम विभाग के अनुसार आज से 15 फरवरी तक प्रदेश में मौसम ड्राई रहेगा। लुधियाना और फरीदकोट में न्यूनतम तापमान 8°C रहा। 16 फरवरी से प्रदेश में बारिश और बिजली गिरने की संभावना है। पढ़ें पूरी खबर…\nहिमाचल: आज और कल धूप खिलेगी, 13 फरवरी को बारिश-बर्फबारी के आसार; वेस्टर्न डिस्टरबेंस कमजोर पड़ा\nहिमाचल में आज और कल मौसम साफ रहेगा। तापमान में हल्का उछाल आएगा। मैदानी इलाकों में सुबह हल्का कोहरा 10 बजे तक रह सकता है। 13 और 16 फरवरी को ऊंचाई वाले पहाड़ों पर हल्की बारिश और बर्फबारी हो सकती है, जबकि 14-15 फरवरी को धूप खिलने के आसार हैं। मौसम विभाग के मुताबिक, इस विंटर सीजन में अब तक सामान्य से 11% कम बारिश हुई है। पढ़ें पूरी खबर…\nपत्नी की गंडासे से काटकर हत्या का VIDEO: संगरूर में पति ने गले पर 3 बार वार कर वीडियो बनाया, बोला- मैंने मारी; थाने में सरेंडर किया\nभास्कर अपडेट्स: जम्मू-कश्मीर में आर्मी के सर्च ऑपरेशन के दौरान हथियार, एक्सप्लोसिव बरामद\nहिमाचल कांग्रेस के जिला अध्यक्षों की दिल्ली में ट्रेनिंग: राहुल गांधी-खड़गे दे रहे टिप्स, संगठन को मजबूत करने की तैयारी\nसीएम के विरोध पर नाबालिग को जेल...12वीं की परीक्षा छूटी: छात्र बोला- काले झंडे दिखाने पर गुस्साए कलेक्टर; डंडे से पीटा, रातभर बंद रखा",
      "relevance_score": 0.0
    }
  ]
}