{
  "state": "Gujarat",
  "district": null,
  "date": "2026-02-16",
  "article_count": 1,
  "articles": [
    {
      "title": "Gujarat Weather Forecast: આગામી દિવસોમાં તાપમાન વધશે, ગરમીમાં વધારો નોંધાઇ શકે, જાણો હવામાન વિભાગની આગાહી - Gujarati Jagran",
      "url": "https://news.google.com/rss/articles/CBMixAFBVV95cUxOZWtCOThtLWRGTFh1V3VFVHhUX2FmdW82bm9LMmN1TmIwc2Z1N0F2dmthRUFHTkFNYzQydHgyalhrVGtQamFza2NIOHRpQThSTDdGSFEwMTljZnFUWlo5ZGo5b1RrcDE0bEZUN1RKTG5KalM0TWp6b0diVWhZYjFFS0xoSjJOQWhPRkdyNUxIM1BZdGtHTjJOZlNvTkgxeXlEOFM3Sjl4R2Q3X2N3QmVvck40NGRTT3Fpc3RaQ1pNTHhyZmlU?oc=5",
      "source": "Gujarati Jagran",
      "date": "2026-02-16T06:00:00+05:30",
      "language": "gu",
      "state": "Gujarat",
      "district": null,
      "search_term": "(તાપમાન OR \"તાપમાન વધ્યું\" OR \"પારો ચઢ્યો\" OR \"ડિગ્રી સેલ્સિયસ\" OR \"મહત્તમ તાપમાન\" OR \"વિક્રમી તાપમાન\") Gujarat",
      "full_text": "Gujarat Weather Forecast: ગુજરાતમાં હજી બેવડી ઋતુનો અનુભવ થઇ રહ્યો છે. સવારના સમયે અને રાત્રીના સમયે લઘુત્તમ તાપમાનમાં વધઘટ થવાથી સામાન્ય ઠંડી અનુભવાઇ રહી છે. જ્યારે દિવસ દરમિયાન ગરમીનો અનુભવ થઇ રહ્યો છે. હવામાન વિભાગ અનુસાર આગામી સમયમાં તાપમાન વધશે. લઘુત્તમ પારો ઉંચકાતા ગરમી અનુભવાશે. એટલે કે રાત્રીના સમયે જે ઠંડી હાલ અનુભવાઇ રહી છે તેમાં ઘટાડો થશે. રાજ્યમાં ગરમીમાં વધારો નોંધાઇ શકે છે.\n4 દિવસ બાદ લઘુત્તમ તાપમાનમાં 2-3 ડિગ્રીનો વધારો થવાની શક્યતા\nહવામાન વિભાગ અનુસાર, રાજ્યમાં આગામી સાત દિવસ તમામ જિલ્લાઓમાં વાતાવરણ સૂકું રહેશે. રાજ્યમાં અત્યારે ઉત્તર-પશ્ચિમથી ઉત્તર દિશાના પવનો ફૂંકાઈ રહ્યા છે. આગામી 4 દિવસ દરમિયાન લઘુત્તમ તાપમાનમાં કોઈ મોટો ફેરફાર થવાની શક્યતા નથી. જોકે, 4 દિવસ બાદ પ્રદેશમાં લઘુત્તમ તાપમાનમાં 2 થી 3 ડિગ્રી સેલ્સિયસનો ધીમે-ધીમે વધારો થવાની સંભાવના છે. અમદાવાદ અને તેની આસપાસના વિસ્તારો માટે આજે સુધી આકાશ સ્વચ્છ રહેવાની આગાહી છે. શહેરમાં લઘુત્તમ તાપમાન 15 ડિગ્રી સેલ્સિયસની આસપાસ રહેવાની શક્યતા છે.\nઉત્તર ભારતમાં વેસ્ટર્ન ડિસ્ટર્બન્સની અસર\nગુજરાત સહિત પશ્ચિમ ભારતના મોટાભાગના વિસ્તારોમાં વાતાવરણ સૂકું અને આકાશ સ્વચ્છ રહેવાની શક્યતા છે. ગુજરાત રાજ્યમાં કોઈ નોંધપાત્ર વાદળો જોવા મળ્યા નથી. આ જ સ્થિતિ રાજસ્થાન, મધ્ય પ્રદેશ અને મહારાષ્ટ્રમાં પણ જોવા મળી રહી છે, જ્યાં આકાશ મુખ્યત્વે સ્વચ્છ છે.બીજી તરફ, ઉત્તર ભારતમાં વેસ્ટર્ન ડિસ્ટર્બન્સ (Western Disturbance) ની અસર જોવા મળી રહી છે. તિબેટ અને તેને અડીને આવેલા ચીનના વિસ્તારો પર છૂટાછવાયા સ્તરીય વાદળો જોવા મળ્યા છે. દક્ષિણ ભારતમાં કેરળ, દક્ષિણ તમિલનાડુ અને લક્ષદ્વીપના વિસ્તારોમાં છૂટાછવાયા વાદળો સાથે હળવો વરસાદી માહોલ સર્જાઈ શકે છે. અરબી સમુદ્રમાં, ખાસ કરીને દક્ષિણ અરબી સમુદ્ર અને માલદીવના વિસ્તારોમાં મધ્યમથી તીવ્ર વાદળો જોવા મળ્યા છે.",
      "relevance_score": 0.0
    }
  ]
}