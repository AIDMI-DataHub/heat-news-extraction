title,url,source,date,language,state,district,search_term,full_text,relevance_score
"Delhi Weather: दिल्ली में बढ़ती गर्मी के बीच फिर होगी बारिश! तापमान में आएगी गिरावट, जानें - ABP News",https://news.google.com/rss/articles/CBMiygFBVV95cUxOanlXa21kR3hGRHVCVzZMMHdzcVZMVlk4MkpOZjFyVm1SaEhNNG5xaDg2NFgtbkd4eVpoRnpNV3NzS0RyMi0zQTBHRkd3Q2tQVS1NNzNhWV9pNFNPUi1vVTNUWFRPX3AzRmdibndkaVNGTDBuQS1pQkpLZ21CNVRTcjFnYXNMdERWOUZiQzNfSVpuVXYxTmZ2STV5aVVtQlAzUzdONmNVT1RDUzBJT2tSNWtXMWMwNDBtMzFEWEZrQ0s2Szg5UFExTTh30gHPAUFVX3lxTE01VWVRN1N6SXVJWmhWdEhLNDZnd01rZHNKeEluTHlxTUYtME1CT2ktWldlUFNnY2ZLZkFDLW90UkJqMmNfdlZoUTJJU0V5WE9yLU53R3Q5ckhCM3JnamNnSGNsc0lwa0kxNkprbXhrdXE3cUFUeWZyM1Y0N1FqclNzOWlBT0pIV0tmOWlwQUtYUlUtMXNBbGI3aEJPTVpwajBrWnF0UkZKa0dqZjhwQWVSRm9hQ01UVUxFcndPSXJXVXZINUFvQ3lWQ0hKVXlQNA?oc=5,ABP News,2026-02-16T06:34:18+05:30,hi,Delhi,,"(""पारा चढ़ा"" OR ""पारा पहुंचा"" OR तापमान OR ""तापमान बढ़ा"" OR ""रिकॉर्ड तोड़ गर्मी"" OR ""डिग्री सेल्सियस"" OR ""पारा उबला"" OR ""अधिकतम तापमान"") Delhi","Delhi Weather: दिल्ली में बढ़ती गर्मी के बीच फिर होगी बारिश! तापमान में आएगी गिरावट, जानें IMD का अपडेट
Delhi Weather Today: 18 फरवरी को दिल्ली एनसीआर में बारिश की संभावना जताई गई है, जिससे बढ़ती गर्मी पर ब्रेक लग सकता है. बारिश के बाद अधिकतम तापमान में हल्की गिरावट और ठंड का असर फिर महसूस होगा.
दिल्ली एनसीआर में बढ़ती गर्मी के बीच राहत की खबर है. भारत मौसम विज्ञान विभाग के मुताबिक जाती हुई सर्दी के बीच एक बार फिर राजधानी में बारिश देखने को मिल सकता है. विभाग का कहना है कि 18 फरवरी को दिल्ली एनसीआर में बारिश होने की संभावना है. यह बदलाव 16 से 21 फरवरी के बीच दर्ज किया जाएगा और तापमान में हल्की गिरावट देखी जा सकती है.
बता दें दिल्ली एनसीआर में 17 और 18 फरवरी के बीच बारिश की संभावना पहले ही जताई गई थी, जिस पर अब विभाग ने मुहर लगा दी है. 18 फरवरी को हल्की बारिश होने का पूर्वानुमान जारी किया गया है. बारिश के बाद अधिकतम और न्यूनतम तापमान में मामूली गिरावट आ सकती है. विभाग के अनुसार अधिकतम तापमान 28 से 29 डिग्री सेल्सियस और न्यूनतम तापमान 13 से 14 डिग्री सेल्सियस के बीच रह सकता है.
16 फरवरी को धुंध और नमी का असर
मौसम विभाग ने 16 फरवरी को हल्की धुंध रहने का अनुमान जताया है. अधिकतम तापमान 28 डिग्री और न्यूनतम तापमान 12 डिग्री सेल्सियस के आसपास रहने की संभावना है. सुबह 8:30 बजे सापेक्ष आर्द्रता 89 प्रतिशत दर्ज की गई, जो शाम 5:30 बजे घटकर 45 प्रतिशत रह गई. हवाओं की रफ्तार भी बढ़कर 19 किलोमीटर प्रति घंटे तक पहुंच गई है.
21 फरवरी तक कैसा रहेगा मौसम?
16 से 21 फरवरी के बीच तापमान में बड़ा उतार-चढ़ाव नहीं होगा, लेकिन 18 फरवरी की बारिश के बाद दिन के तापमान में हल्की कमी दर्ज की जा सकती है. बारिश से पहले अधिकतम तापमान 29 डिग्री सेल्सियस तक पहुंच सकता है. बारिश के बाद यह घटकर 28 डिग्री सेल्सियस के आसपास आ जाएगा. रात का तापमान 15 डिग्री सेल्सियस से नीचे बना रह सकता है, जिससे हल्की ठंड का असर जारी रहेगा.
प्रदूषण और सर्दी का मिला-जुला असर
केंद्रीय प्रदूषण नियंत्रण बोर्ड के अनुसार शून्य से 50 के बीच एक्यूआई अच्छा, 51 से 100 संतोषजनक और 101 से 200 मध्यम माना जाता है. 201 से 300 खराब, 301 से 400 बेहद खराब और 401 से 500 गंभीर श्रेणी में आता है.
तेज हवाओं के कारण दिन में धूप के बावजूद हल्की ठंड महसूस की जा रही है. ऐसे में कहा जा सकता है कि जाते-जाते सर्दी दिल्ली एनसीआर को एक बार फिर हल्का झटका दे सकती है और मौसम में बदलाव साफ दिखाई देगा.
Source: IOCL",0.0
"Delhi Weather: दिल्ली के तापमान में बढ़ोतरी जारी, बारिश के बन रहे आसार; प्रदूषण भी 'खराब' श्रेणी में बरकरार - Jagran",https://news.google.com/rss/articles/CBMijwJBVV95cUxQc2VrbkFLTHByOC1XRWUwQmRXa19uSkdJMVhDd1dwMmZmNFNKX2RVNXhQZDhGTGxtdEU1TkVyc1ppTHdnVUh4alVxVDh3dmhPMzI0QmNqc2d3R1daMFZvdGlHTU9LUFFyZXRIZXZocVBwVXE4UTJWMEt4MlpULVhXdEpvbS1yTEliWmwycHNDVDVHa3ZfNllUVndlZFJjUWY3SHpQRXlvNGhQdldOUzloUjJNM2ZJX0o2bF85YzJnUGg1Nld1b25wVUxDbUJqUVNNM1BHdFl0TkVscWlkbnVOYk45SnRnejJweFZDMTZJbTBDalRuRmZRSjdoRWlkU0JKR3AxbHEyR3Vlek9uX3VF?oc=5,Jagran,2026-02-16T04:00:00+05:30,hi,Delhi,,"(""पारा चढ़ा"" OR ""पारा पहुंचा"" OR तापमान OR ""तापमान बढ़ा"" OR ""रिकॉर्ड तोड़ गर्मी"" OR ""डिग्री सेल्सियस"" OR ""पारा उबला"" OR ""अधिकतम तापमान"") Delhi","Delhi Weather: दिल्ली के तापमान में बढ़ोतरी जारी, बारिश के बन रहे आसार; प्रदूषण भी 'खराब' श्रेणी में बरकरार
दिल्ली में बुधवार को हल्की बारिश की संभावना है, लेकिन तापमान में वृद्धि जारी रहेगी। रविवार को अधिकतम तापमान 28.5 डिग्री सेल्सियस दर्ज किया गया। वहीं, ...और पढ़ें
समय कम है?
जानिए मुख्य बातें और खबर का सार एक नजर में
राज्य ब्यूरो, नई दिल्ली। मौसमी उतार चढ़ाव के बीच एक पश्चिमी विक्षोभ के असर से बुधवार को दिल्ली में हल्की वर्षा होने का पूर्वानुमान है। हालांकि इससे बढती गर्माहट एवं चढ़ते तापमान में कमी नहीं आएगी। तापमान में वृद्धि का दौर लगातार बरकरार है।
रविवार को राजधानी में अधिकतम तापमान सामान्य से 4.1 डिग्री अधिक 28.5 डिग्री सेल्सियस दर्ज किया गया। मौसम विभाग ने बताया कि न्यूनतम तापमान सामान्य से 0.1 डिग्री अधिक 11.1 डिग्री सेल्सियस रहा। हवा में नमी का स्तर 97 से 34 प्रतिशत दर्ज हुआ।
मौसम विभाग ने सोमवार सुबह हल्की धुंध का पूर्वानुमान लगाया है। दिन में आसमान साफ रहेगा। अधिकतम और न्यूनतम तापमान क्रमशः 28 एवं 12 डिग्री सेल्सियस के आसपास रहने की उम्मीद है।
प्रदूषण खराब श्रेणी में बरकरार
वहीं, राजधानीवासियों को प्रदूषित हवा से अभी राहत नहीं मिल रही है। कमजोर हवा की गति के कारण प्रदूषण स्तर फिर से बढ़ गया है और हवा 'खराब' श्रेणी में बनी हुई है। केंद्रीय प्रदूषण नियंत्रण बोर्ड (सीपीसीबी) के अनुसार, रविवार को दिल्ली का एक्यूआई (AQI) 216 रहा, जो 'खराब' कैटेगरी में आता है।
इस स्तर पर प्रदूषक कणों का स्तर सामान्य से लगभग दोगुना है, जिससे स्वास्थ्य पर बुरा असर पड़ रहा है। कम हवा और स्थिर मौसम के कारण प्रदूषण फैल नहीं पा रहा। लोगों को मास्क पहनने और बाहर कम निकलने की सलाह दी जा रही है।",0.0
