title,url,source,date,language,state,district,search_term,full_text,relevance_score
"दिल्ली में बढ़ने लगी गर्मी, 32 डिग्री सेल्सियस पहुंचेगा पारा… पहाड़ों में हल्की बर्फबारी,... - TV9 Bharatvarsh",https://news.google.com/rss/articles/CBMi0gFBVV95cUxQekN4eV9JODN3RWh1d3MzSzNydk9pOXJSdVN5YUVYTS1IcTZPNWVkUGVVb3VnUFRMbUoyZHFsV05BeVdfNVozeTc4MEVOdmtRTkhjRGlxR3ZDY2lhQTl0eVI2S3gxNnYwcFp5MXBSbEhDTjhCNllzOVhxc0tpWjRiSERLTkNHRldTenBEWmRyZE9PMklLSllMLXpOQmRIWm9CanU2V1IxdThmdHVaZ1lqR0MyRVpPTnF1SFJwYV90aEdvU3paVV91cWgzQVFMZXlVbFHSAdcBQVVfeXFMTzJYdFdmdUEwOWlWYUZPcUd0cnJjcXpQLTExeVUtNUtQS09FcmVMWDRRVk1wVDY1VFh4RGl4QlhBMXpEYm1BY1B4NmFHTnFPTHd1alZwbEN1ODFFUF9jU0N4a0hkS0dEeHhzOENUYzZMQnZLVWtmdXFlT1lVY3VtN050UU1Kcy11eXdpLUpaOGdUY3dVcVpzTGhEczlwTXUtRDlFNjJROXplTlVqbW1sVk15Mm9wU0VQUmRvM05ORGp5ZWdjcU9vNVp1ZzV5TlJJZ3VyMlBEMnM?oc=5,TV9 Bharatvarsh,2026-02-22T06:59:38+05:30,hi,Delhi,,"(""पारा चढ़ा"" OR ""पारा पहुंचा"" OR तापमान OR ""तापमान बढ़ा"" OR ""रिकॉर्ड तोड़ गर्मी"" OR ""डिग्री सेल्सियस"" OR ""पारा उबला"" OR ""अधिकतम तापमान"") Delhi","दिल्ली में बढ़ने लगी गर्मी, 32 डिग्री सेल्सियस पहुंचेगा पारा… पहाड़ों में हल्की बर्फबारी, यूपी-बिहार में ऐसा रहेगा मौसम
दिल्ली-NCR समेत उत्तर भारत में इस हफ्ते गर्मी बढ़ेगी, तापमान 32°C तक पहुंचेगा। बिहार-यूपी में भी पारा चढ़ेगा. दिन में गर्मी, रात में हल्की ठंड बनी रहेगी. पहाड़ों पर सुहावना मौसम रहेगा, पर 23 फरवरी से बर्फबारी की संभावना. वहीं, दक्षिण भारत के 9 राज्यों में भारी बारिश का अलर्ट जारी किया गया है.
दिल्ली समेत उत्तर भारत के कई राज्यों में बीते सप्ताह मौसम में काफी उतार-चढ़ाव देखा गया. कभी बारिश तो कभी हल्की धूप रही तो कभी तेज धूप ने लोगों को परेशान किया. वहीं मौसम विभाग की माने तो दिल्ली-एनसीआर में आने वाला यह हफ्ता यानी जो आज से हफ्ता शुरू हो रहा है. यह बेहद गर्म रहने वाला है. दिन में तेज धूप रहने की वजह से तापमान में बढ़ोतरी होगी, जिससे दिन में अच्छी खासी गर्मी का एहसास होगा. क्योंकि दिन का तापमान इसी हफ्ते 32 डिग्री सेल्सियस तक पहुंचने की संभावना जताई है. वहीं रात का तापमान 15 डिग्री सेल्सियस तक पहुंचने का अनुमान है.
दिल्ली एनसीआर की बात की जाए तो बीते 24 घंटे के दौरान देखा गया कि हवाओं ने भी रफ्तार पकड़ ली है. लगभग 17 से 20 किलोमीटर प्रति घंटे की रफ्तार से अचानक दिल्ली एनसीआर में हवाएं चलनी शुरू हो गई हैं. हालांकि हवाएं हर वक्त अपनी गति और दिशा बदलते रहती हैं. इस वजह से हवाओं का बहुत ज्यादा असर दिल्ली एनसीआर के मौसम पर देखने को नहीं मिलेगा. इस हफ्ते दिल्ली एनसीआर में काफी तेज धूप की वजह से दिन का तापमान चढ़ेगा.
यूपी-बिहार में कैसा रहेगा मौसम?
उत्तर प्रदेश में भी दिन में तेज धूप रहने की वजह से तापमान में बढ़ेगा. पश्चिमी विक्षोभ के कारण पूर्वी हिस्से के कुछ इलाकों में हल्के बादल छाए रहेंगे, लेकिन बाकी जिलों में साफ आसमान से दिन का तापमान बढ़ेगा. मौसम विभाग के अनुसार, अगले 48 घंटे में तापमान में हल्की गिरावट से लोगों को जहां एक ओर थोड़ी राहत मिलेगी, वहीं बाद में तापमान फिर बढ़ेगा.
बिहार में अब तापमान बढ़ने की वजह से गर्मी धीरे-धीरे बढ़ रही है. ठंड और कोहरे का दौर लगभग खत्म हो गया है. हालांकि दिन में हल्की गर्मी और सुबह-शाम थोड़ी ठंड का असर बना हुआ है. मौसम विभाग के अनुसार, आज और अगले कुछ दिनों तक राज्य के ज्यादातर जिलों में मौसम सामान्य रहेगा.
पहाड़ों में गिरेगा तापमान
पहाड़ों पर मौसम सुहाना हो गया है. कड़ाके की ठंड के बाद सूरज की गर्मी लोगों को राहत दे रही है, जिससे इन राज्यों में पर्यटकों की संख्या तेजी से बढ़ी है. मौसम विभाग के अनुसार, अगले तीन दिन तक आसमान साफ रहगा, लेकिन 23 फरवरी से चंबा, लाहौल-स्पीति और किन्नौर में ऊंची चोटियों पर हल्की बर्फबारी होने से तापमान में गिरावट आ सकती है. शहरों का तापमान सामान्य से 5 डिग्री ऊपर पहुंच गया है.
दक्षिण के राज्यों का जानें मौसम
मौसम विभाग के अनुसार, दक्षिण भारत के 9 राज्यों में अगले 16-48 घंटे में तेज बारिश हो सकती है. वहीं दक्षिण में भारी बारिश और गरज-चमक, पहाड़ों में हल्की से मध्यम बारिश और बर्फबारी की संभावना है. 21से 24 फरवरी के बीच तमिलनाडु और केरल में भारी बारिश, छत्तीसगढ़-ओडिशा में 23-24 फरवरी को बारिश, और उत्तराखंड, हिमाचल व जम्मू-कश्मीर में बारिश और बर्फबारी होने का अनुमान है.",0.0
