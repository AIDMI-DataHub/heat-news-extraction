title,url,source,date,language,state,district,search_term,full_text,relevance_score
"दिल्ली-NCR में गर्मी का अहसास, खिलेगी तेज धूप… यूपी में बारिश का अलर्ट, हिमाचल में बर्फबारी,... - TV9 Bharatvarsh",https://news.google.com/rss/articles/CBMi0wFBVV95cUxQOUZraG1VVzhBYnNtOW5obFpKVXcyRjdLb01TblRKWnhGRlMtV244SnFsQ2RsWEVEMlFvb2ZnTXVRbXZEcGZSZ19BX2Item4zcnRXUkF3N1Zkc3ozbV85aFZBOHA3eTRtWi1pUFJmdEh3YUotUmxzbi03NEJSeU5FaVg2UkppUWw3RElmQl9qMUVPSzBJc2JrMEFPYW9QS01oVldBSkFxUTh6QUJBUFpZUWc3Ml9RLTQyaWFZaThKTV9aSmhDM0I4LXpmSDJtZEpqYS1Z0gHYAUFVX3lxTE1WTmptaDJCdHZnRVRiTXlRaGJocnRuSW82dl9SNEpva1RXYnVvZE13M0ZmMktTYllSMGdFaGZNU21kVDNVUm9WU1RoT01Ra1Z3TmZVcVlGcUxSdEI1cFZ0V1Y0MmprbzljeVdwR3N4VkFub2hQZWRMMW1uSmkwbC1BSXQtVXM3MmhhSUZ6dHdnZEh5dkljbkxBODNSRXhoZjY5ZHhRU0xWNFV4QXUwb3N5VGxBTlZxRm5oMVRQM2hra2xqNEYxTVZHUWpRNHZVWkdZRVgxd2hKRg?oc=5,TV9 Bharatvarsh,2026-02-15T07:14:15+05:30,hi,Delhi,,"(लू OR ""लू चलना"" OR ""भीषण गर्मी"" OR ""प्रचंड गर्मी"" OR ""कड़ी धूप"" OR ""तेज धूप"" OR ""गर्म हवा"" OR ""उष्ण लहर"" OR ""ताप लहर"" OR ""हीट वेव"" OR ""झुलसाने वाली गर्मी"" OR ""तपती गर्मी"" OR ""भयंकर गर्मी"" OR ""गर्मी का कहर"" OR ""गर्मी का प्रकोप"" OR ""अत्यधिक गर्मी"") Delhi","दिल्ली-NCR में गर्मी का अहसास, खिलेगी तेज धूप… यूपी में बारिश का अलर्ट, हिमाचल में बर्फबारी, जानें बिहार सहित अन्य राज्यों का मौसम
दिल्ली-एनसीआर में सर्दी अब ढलान पर है और दिन में तापमान बढ़ रहा है. आईएमडी के अनुसार 17 और 18 फरवरी को हल्की बारिश की संभावना जताई गई है. वहीं आज हिमाचल और उत्तराखंड में भी बारिश के आसार हैं.
दिल्ली-एनसीआर में अब सर्दी ढलान पर है. बर्फीली हवाएं भी धीरे-धीरे कम हो रही हैं और दिन में तेज धूप निकलने से गर्माहट का एहसास हो रहा है. आईएमडी के अनुसार 20 फरवरी तक मौसम में कोई बदलाव होने की संभावना नहीं है. कल दिल्ली का अधिकतम तापमान 27 डिग्री सेल्सियस और न्यूनतम 9 डिग्री सेल्सियस दर्ज किया गया था. मौसम विभाग ने दिल्ली-एनसीआर में अब धीरे-धीरे तापमान बढ़ने की संभावन जताई है.
IMD के अनुसार आज दिल्ली का मौसम शुष्क रहेगा और दिन में तेज धूप निकलने से हल्की गर्मी का एहसास होगा. अधिकतम तापमान 27 डिग्री सेल्सियस और न्यूनतम तापमान 11 डिग्री सेल्सियस रहने की अनुमान है. 17 और 18 फरवरी को बादल छाए रहने और हल्की बारिश के आसार हैं. वहीं दिल्ली के कई इलाकों में अभी भी AQI 200 के पार बना हुआ है.
दिल्ली में किन इलाकों में कितना AQI?
- अलीपुर – 244
- आनंद विहार – 267
- अशोक विहार -249
- बवाना – 247
- बुराड़ी – 212
- चांदनी चौक – 229
- जहांगीरपुरी – 264
- लोधी रोड – 164
- मंदिर मार्ग – 152
- मुंडका – 245
यूपी में बारिश का अलर्ट
यूपी में भी मौसम का मिजाज धीरे-धीरे बदल रहा है. दिन के तापमान में बढ़ोतरी हो रही है. पश्चिमी विक्षोभ के कारण प्रदेश के कई जिलों में तेज हवाओं के साथ बारिश का अलर्ट जारी किया गया है. मौसम विभाग के अनुसार सहारनपुर, इटावा, औरैया और अलीगढ़ सहित कई जिलों में हल्की बारिश हो सकती है. इस दौरान 30 से 40 किमी प्रति घंटे का रफ्तार से तेज हवाएं चलने की भी संभावना है.
बिहार में कैसा रहेगा आज का मौसम?
बिहार में भी मौसम में उतार-चढ़ाव जारी है और धीरे-धीर ठंड का असर कम हो रहा है. कल पटना सहित कई जिलों के तापमान में गिरावट दर्ज की गई. आज बारिश और कोहरे को लेकर कोई अलर्ट नहीं जारी किया गया था. आज ज्यादातर जिलों में मौसम साफ रहने का अनुमान है.
हिमाचल-उत्तराखंड में बारिश
मौमस विभाग ने आज उत्तराखंड और हिमाचल प्रदेश के कई हिस्सों में हल्की बारिश की संभावना जताई गई है. वहीं हिमाचल के पहाड़ी हिस्सों में बर्फबारी की भी संभावना है. पिथौरागढ़, चमोली और नैनीताल साथ कई जिलों में बारिश की संभावना मौसम विभाग ने जताई है.",0.0
