{
  "state": "Delhi",
  "district": null,
  "date": "2026-02-21",
  "article_count": 2,
  "articles": [
    {
      "title": "Delhi Mausam Update: दिल्ली में फरवरी में ही बढ़ी गर्मी! आज 29°C तक तापमान - Asianet News Hindi",
      "url": "https://news.google.com/rss/articles/CBMiyAFBVV95cUxPMjFlVnRQajMxYUQ2X2RaNm1hM2JfNnRXcDl3Z2c3NVk5NzRQR0FFSkY3LWpJVjRQbUJhamZiZWZmMlExenVTX0xpWElNeGdsYnlSTG5JcE8xck0tV0xuc3pPcTJHWVlOQnNjV09ySlVmRFlBdWJWS2czNUxQQWU4SC1OT2swUFV4Q3R1NnJ1YnZxS0FWdU9ZMWlyZktMNF9lZmJLUHZUZjJqNnVGbGJqQUdxMVRXSjFUbHpXcjJmQ093dTdubWl2OdIBzgFBVV95cUxPZW5pUWhaZUJLYTVRa2tCTmpPMHFzUUZnc3dYRmJlQVc0NlJZZURrZC16SU5EZ0RORFUycjVTbHZIZkliQ2liZXRuMzJEeGNoTFh2a3ktQVBvLVVjNVRpQUw0eWdfN095ZFRNdWo5a3EwaDBmWE1IVVEwbnVFcjkwaDMxMHAtM0RXWlN5RlAyVnpMX05xSlZZdERmNUNFX1ZNSXp1YTA1NUxTTGV3UWU1bGpGbUl3anVmSmRZdTJvSkk1VExrN2M2MFMzcnRRUQ?oc=5",
      "source": "Asianet News Hindi",
      "date": "2026-02-21T05:00:19+05:30",
      "language": "hi",
      "state": "Delhi",
      "district": null,
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Delhi",
      "full_text": "Delhi Mausam Update: दिल्ली में फरवरी में ही बढ़ी गर्मी! आज 29°C तक तापमान\nDelhi Weather Report Today: क्या फरवरी में ही दिल्ली में शुरू हो गई गर्मी? जानें 21 फरवरी 2026 का तापमान, AQI, धूप-धुंध का हाल और आने वाले दिनों का पूरा पूर्वानुमान।\n21 फरवरी 2026 को राजधानी दिल्ली में मौसम ज्यादातर साफ रहने वाला है। India Meteorological Department यानी IMD के मुताबिक दिन में अच्छी धूप निकलेगी, हालांकि सुबह हल्की धुंध या कुहासा दिख सकता है। दोपहर तक आसमान साफ हो जाएगा और मौसम काफी सुहावना महसूस होगा। बारिश या आंधी की कोई आशंका नहीं है, इसलिए बाहर निकलने वालों के लिए दिन अच्छा रहेगा।\nदिल्ली में अधिकतम तापमान 27 से 29 डिग्री सेल्सियस के बीच रह सकता है, यानी करीब 28°C के आसपास पारा रहने का अनुमान है। वहीं न्यूनतम तापमान 12 से 14 डिग्री के बीच रहेगा। खास बात यह है कि यह तापमान सामान्य से 3 से 5 डिग्री तक ज्यादा माना जा रहा है। दोपहर में हल्की गर्मी महसूस होगी, जबकि सुबह और रात में हल्की ठंडक बनी रहेगी।\nहवा की रफ्तार लगभग 10 से 15 किलोमीटर प्रति घंटा रह सकती है, जिससे मौसम खुला और साफ महसूस होगा। ह्यूमिडिटी 50 से 60 प्रतिशत के बीच रहने की संभावना है। दिल्ली का एयर क्वालिटी इंडेक्स यानी AQI मध्यम श्रेणी में, लगभग 150 से 200 के बीच रह सकता है। सांस के मरीजों को सुबह के समय थोड़ा सतर्क रहने की सलाह दी गई है।\n22 फरवरी को अधिकतम तापमान 29 से 31 डिग्री तक जा सकता है। 23 से 25 फरवरी के बीच पारा 30 से 32 डिग्री तक पहुंचने का अनुमान है। यानी फरवरी में ही गर्मी की आहट साफ दिख रही है। फिलहाल बारिश के कोई संकेत नहीं हैं। दिल्ली-एनसीआर में सूर्योदय करीब सुबह 6:55 बजे और सूर्यास्त शाम 6:15 बजे के आसपास होगा।\nअगर आप पिकनिक या आउटिंग का प्लान बना रहे हैं तो यह मौसम बिल्कुल ठीक है। दिन में हल्के कपड़े पहन सकते हैं, लेकिन सुबह-शाम हल्की जैकेट या स्वेटर काम आ सकती है। ज्यादा धूप में निकलते समय पानी पीते रहें ताकि डिहाइड्रेशन न हो। मौसम साफ रहने से ट्रैफिक और रोजमर्रा की गतिविधियों पर ज्यादा असर नहीं पड़ेगा।\nAsianet News Hindi पर पढ़ें देशभर की सबसे ताज़ा National News in Hindi, जो हम खास तौर पर आपके लिए चुनकर लाते हैं। दुनिया की हलचल, अंतरराष्ट्रीय घटनाएं और बड़े अपडेट — सब कुछ साफ, संक्षिप्त और भरोसेमंद रूप में पाएं हमारी World News in Hindi कवरेज में। अपने राज्य से जुड़ी खबरें, प्रशासनिक फैसले और स्थानीय बदलाव जानने के लिए देखें State News in Hindi, बिल्कुल आपके आसपास की भाषा में। उत्तर प्रदेश से राजनीति से लेकर जिलों के जमीनी मुद्दों तक — हर ज़रूरी जानकारी मिलती है यहां, हमारे UP News सेक्शन में। और Bihar News में पाएं बिहार की असली आवाज — गांव-कस्बों से लेकर पटना तक की ताज़ा रिपोर्ट, कहानी और अपडेट के साथ, सिर्फ Asianet News Hindi पर।",
      "relevance_score": 0.0
    },
    {
      "title": "आज का मौसम 21 फरवरी 2026: दिन होने लगे गर्म, रात में भी सर्दी गायब, दिल्ली-NCR समेत पूरे उत्तर भारत में चढ़ने लगा है पारा - Navbharat Times",
      "url": "https://news.google.com/rss/articles/CBMiswJBVV95cUxQM1pXNGd2YnJLaGlmT2dwQ3Jra1ZFY3ItNXhSang3a3Naa0dhUXczazl0THFobXZaTzZIZTBhVk9vNEltQmIxc3VYbzJ3TlZPTzFzZ2hSMGR5eldvZ3lERDVKRVo3SEZnUl9SMFMwMXJlSVltYkZPM3lYeUJWVUFZekliTDh5TzN6b3dibWpVNmVWYzZJQXNoa2hyTkRBS0QzbU9lcDB2X3lrT3lOLXFrdEg3cHRqLW1ZSnBJMkRTQkEwQ3ZvVkdXUS16OW9qVFBGYjcwZHdXVEhpMXVpS3NxaE9SX0xNb1F6bEJtUy1kUExTZGFkTm9GbkxHRHM5Rl9LNFVXNHNobFdLejg2cGpzQ1p6RUsyVzRiN0h2TWJGcEVrbm0wbjhBQklXSDI5d2VDNEJF0gG4AkFVX3lxTE5EcTFxNjdta0poN05zWVc4by1ZdlRwOWZrRU83ajMySTU5VGVnZVptNDQ0Y0R5QmdRQTZhbHM0N2xHRVlFTTFuOGQzckdVUzJlbTlFdW1uNFFONGRNblFGcVlfV0s0Y2ZlQllhNXpsR2FTelZZRlNzZ3BKVUsxRzFGUmVEVlo3NG1XMGE2R0UzNHJIekRfMF9FclZCM2w5Ym04R2FKR2dodWdDcWVTeTZqTlNDMlZOWU5VY05CN1Zic0x1aFpieGE2dElDalVYMktCOFR1VTJCQ0NYQjNrcFh6ajVCVHBnZnByaFJSSkdrUFhpSnBKakZ1UjhhU3pnZy0zQkdLRjUzVjhCbmRJUjZiNFkwYlEzVU5ueG9TNFR6dTFnQllSXzVzZ3NFamhoNmVwQ1ZmQUVFLQ?oc=5",
      "source": "Navbharat Times",
      "date": "2026-02-21T06:50:14+05:30",
      "language": "hi",
      "state": "Delhi",
      "district": null,
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Delhi",
      "full_text": "दिल्ली-एनसीआर गर्मी का अहसास बढ़ने लगा है। यूपी, पंजाब, हरियाणा और राजस्थान में भी तापमान तेजी से बढ़ रहा है। फिलहाल बारिश की कोई संभावना नहीं है।\nआज का मौसम 21 फरवरी 2026: बीते बुधवार को आई बारिश के बाद एक बार फिर राजधानी में गर्मी तेजी से बढ़ रही है। आने वाले कुछ दिन तापमान में इजाफा होगा। मौसम हल्की नमी वाला व शुष्क ही बना रहेगा। शुक्रवार को पूरे दिन धूप छाई रही। अधिकतम तापमान 28.4 डिग्री रहा। यह सामान्य से 2.9 डिग्री अधिक रहा। वहीं न्यूनतम तापमान 12.8 डिग्री रहा। यह सामान्य से एक डिग्री अधिक रहा। हवा में नमी का स्तर 40 से 100 प्रतिशत रहा।\nपूर्वानुमान के अनुसार शनिवार को आसमान साफ रहेगा। सुबह के समय कुहासा रह सकता है। अधिकतम तापमान 29 डिग्री और न्यूनतम तापमान 13 डिग्री तक रह सकता है। 22 से 26 फरवरी तक आसमान साफ रहेगा। अधिकतम तापमान 28 से 31 डिग्री और न्यूनतम 12 से 15 डिग्री तक रह सकता है।\nयूपी में भी चढ़ने लगा पारा\nउत्तर प्रदेश में फरवरी के महीने में ही गर्मी ने दस्तक दे दी है। अयोध्या में पारा 30 डिग्री के पार पहुंच गया है, वहीं लखनऊ-नोएडा में धूप तेज हो रही है। मौसम विभाग ने अगले कुछ दिनों में तापमान बढ़ने और सुबह कोहरे का अलर्ट जारी किया है।\nदिल्ली में कब करवट लेगा मौसम?\nस्काईमेट के अनुसार पश्चिमी हिमालय की तरफ कोई वेस्टर्न डिस्टरबेंस की अभी संभावना नहीं है। 22 और 23 फरवरी के बीच राजस्थान के मध्य और पूर्वी हिस्सों में एक सूखा चक्रवाती सिस्टम बनने की संभावना है। इस सिस्टम के कारण दिल्ली और आसपास के इलाकों में हवा की दिशा बदल सकती है। इस सिस्टम से बारिश होने की उम्मीद नहीं है। मौसम शुष्क ही बना रहेगा। फरवरी का अंत अब प्री-मॉनसून सीजन के शुरुआती संकेत दे रहा है। दिन का तापमान धीरे-धीरे और बढ़ेगा।\nआगे कैसा रहेगा दिल्ली का मौसम?\nअनुमान है कि रविवार तक पारा 30 डिग्री के पार चला जाएगा। अगले हफ्ते के मध्य तक गर्माहट बनी रहेगी। 23 से 27 के बीच तेज और गर्म सतही हवाएं चल सकती है। महीने के बाकी दिनों में पारा 32 डिग्री से ऊपर जाने की संभावना कम है। इस महीने का अब तक का सबसे अधिकतम तापमान 16 को 31.6 डिग्री रहा था।\nराजस्थान में मौसम शुष्क रहा, तापमान बढ़ा\nराजस्थान में बीते चौबीस घंटे में मौसम शुष्क रहा और तापमान में आंशिक बढ़ोतरी दर्ज की गई। मौसम केंद्र जयपुर के अनुसार, शुक्रवार सुबह तक, बीते 24 घंटों के दौरान राज्य में मौसम शुष्क रहा। इस दौरान अधिकतम तापमान बाड़मेर एवं फलौदी में 31.2 डिग्री सेल्सियस जबकि न्यूनतम तापमान करौली में 10.5 डिग्री दर्ज किया गया। इससे पहले दो दिन एक पश्चिमी विक्षोभ के असर से राज्य के अनेक हिस्सों में हल्की से मध्यम बारिश हुई थी।\nमहाराष्ट्र के कई जिलों में तेज गर्मी\nमहाराष्ट्र के मौसम में बड़ा बदलाव देखने को मिल रहा है। मौसम विभाग के ताजा पूर्वानुमान के अनुसार, राज्य के कुछ हिस्सों में जहां तेज गर्मी का असर शुरू हो गया है। वहीं कुछ जिलों में बेमौसम बारिश और गरज-चमक की चेतावनी जारी की गई है। खासकर मराठवाड़ा और मध्य महाराष्ट्र में बारिश की संभावना जताई गई है।\nमध्य प्रदेश में बेमौसम बारिश और तापमान में उतार-चढ़ाव\nमध्य प्रदेश में पिछले 24 घंटों में छिटपुट बारिश होने से तापमान में उतार-चढ़ाव आया है। इस दौरान मौसम विभाग ने प्रदेश में आंधी और तूफान का अलर्ट जारी किया है। भारत मौसम विज्ञान विभाग के भोपाल कार्यालय ने बताया कि पिछले 24 घंटों में मध्य प्रदेश में छिटपुट बारिश हुई और तापमान में बदलाव देखने को मिले। आईएमडी ने शनिवार सुबह 08:30 बजे तक भोपाल, विदिशा, रायसेन, सीहोर, नर्मदापुरम, हरदा, खरगोन, बड़वानी, अलीराजपुर, धार, इंदौर, उज्जैन, देवास, शाजापुर, अशोकनगर, रीवा, मऊगंज, सतना, कटनी, जबलपुर, नरसिंहपुर, पन्ना, दमोह, सागर, छतरपुर, टीकमगढ़ और मैहर सहित जिलों में अलग-अलग स्थानों पर बारिश या बूंदाबांदी की भविष्यवाणी की है। इसमें कहा गया है कि शेष जिलों में बारिश नहीं होगी।\nलेखक के बारे मेंअशोक उपाध्यायअशोक उपाध्याय, नवभारत टाइम्स ऑनलाइन में सीनियर डिजिटल कंटेंट प्रोड्यूसर हैं। पत्रकारिता में 10 साल का अनुभव। साल 2014 में नवभारत टाइम्स हिंदी अखबार से पत्रकारिता के सफर की शुरुआत की थी। पॉलिटिक्स, खेल, क्राइम बीट पर रिपोर्टिंग में महारत। अमर उजाला देहरादून में भी सेंट्रल डेस्क पर काम किया है। साथ ही कई चुनावों में ग्राउंड रिपोर्टिंग की है। पिछले पांच साल से NBT डिजिटल में न्यूज डेस्क पर काम कर रहे हैं। गूगल ट्रेंड्स को पकड़ने और एआई टूल्स के इस्तेमाल की अच्छी समझ है। JIMMC नोएडा से पत्रकारिता की पढ़ाई की है।... और पढ़ें\nकन्वर्सेशन शुरू करें\nIndiaकी ताजा खबरें, ब्रेकिंग न्यूज, अनकही और सच्ची कहानियां, सिर्फ खबरें नहीं उसका विश्लेषण भी। इन सब की जानकारी, सबसे पहले और सबसे सटीक हिंदी में देश के सबसे लोकप्रिय, सबसे भरोसेमंद Hindi Newsडिजिटल प्लेटफ़ॉर्म नवभारत टाइम्स पर",
      "relevance_score": 0.0
    }
  ]
}