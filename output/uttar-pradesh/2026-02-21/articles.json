{
  "state": "Uttar Pradesh",
  "district": null,
  "date": "2026-02-21",
  "article_count": 1,
  "articles": [
    {
      "title": "उत्तर प्रदेश का मौसम (21 Feb 2026) UP Weather Today: अगले 3 दिनों में तेजी से चढ़ेगा पारा, धूप होगी तीखी; यूपी - Times Now Navbharat",
      "url": "https://news.google.com/rss/articles/CBMiuwJBVV95cUxPbTNVZWstY1I5VnBxT3RFZDh5c0NjamZveWppa2YxX041SGF2cTY1Qk9XS2tqVXdVSW5rdVhPYmlHbnpBX3NfVlBTbTI5T2dqaHNXTUxoUEMtLURScTBhUkJqb19DX1dKTTJJTDhuX3JXWUxDQkJMTGwxSVI0UFp6TWJ6Zk5RQWMydFFmcEpIcEN3VTlvaVl4YVIyOS1oVmJJYzFrX0lwb0dnaE51aVM0UFVpR1BIdHpva1ZtczRXWE1NNEdBQm13M3NuLXFTTzlTSk5LeDhYd00zZjV4N2p4YnVjR2N1cWlBMjh0dVpvdmVjdnZnYXBkaXpaOUFMYWdxSVU5RFg4LTV1dTFwU05DWlJVOXZKcmxBaEZ1c1JTdE56MkpvZnhOSjJGMkFMZnBsSEd4SjR2Vy1pelXSAcACQVVfeXFMTW9VdTFrdnRsYUo1c3ZwWVNqSUhLdzhIdHRmZWd5dktlU0NfbTJUeVhFNjZodVlvYlE2VHVIams5d0VtUmtUc0NhVXJ3bUJXMDlWc0RQYjRWNmszanEtYmZTN0N2b0FrTW1HQ1pJMXVaMzhienJrNzktZE44Tm4waGE1bWk4Q19PMDdyU05MU1NkdzdYT1R1WHk1R2N4N2RpV2c2TDh4SzR3WHJ3bTAwbVc3cXhSWDdNNHBZem1YUDJHNFdCaHpyVmlzSmlrLWpwQVlMd1JneVg3LU5iX0Y4TklqZ0Z6Q1ZiTl9QZm1CSzdQMXFHNWRsT3dlSHJYQzJZVngzdEVFMG4wOWNIcDdnMUUtSlNnbnM0TWJSZmZlTk1ucWdQNzRfenBfeXNwZkF6NmhaQUFqWEFmSzBmQms2VGc?oc=5",
      "source": "Times Now Navbharat",
      "date": "2026-02-21T06:31:45+05:30",
      "language": "hi",
      "state": "Uttar Pradesh",
      "district": null,
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Uttar Pradesh",
      "full_text": "उत्तर प्रदेश का मौसम (21 Feb 2026) UP Weather Today: अगले 3 दिनों में तेजी से चढ़ेगा पारा, धूप होगी तीखी; यूपी के 75 जिलों के लिए IMD का ताजा अपडेट\n- Authored by: Nishant Tiwari\n- Updated Feb 21, 2026, 06:31 AM IST\nउत्तर प्रदेश का मौसम (यूपी में आज का मौसम कैसा रहेगा) 21 Feb 2026: उत्तर प्रदेश में फरवरी के महीने में ही गर्मी ने दस्तक दे दी है। अयोध्या में पारा 30 डिग्री के पार पहुंच गया है, वहीं लखनऊ-नोएडा में धूप तीखी हो रही है। मौसम विभाग ने अगले कुछ दिनों में तापमान बढ़ने और सुबह कोहरे का अलर्ट जारी किया है। आइए जानते हैं यूपी के मौसम का ताजा हाल।\nयूपी में गर्मी की दस्तक\nयूपी में आज का मौसम (21 Feb 2026): उत्तर प्रदेश में मौसम के मिजाज में इन दिनों विरोधाभास देखने को मिल रहा है। जहां पश्चिमी यूपी के कुछ हिस्सों में बादलों के आने से हल्की ठंडक महसूस हो रही है, वहीं पूर्वी जिलों में फरवरी के महीने में ही मार्च जैसी दोपहर का अहसास होने लगा है। भारत मौसम विज्ञान विभाग (IMD) की मानें तो अगले एक हफ्ते में तापमान में और इजाफा होगा, यानी यूपी में अब गर्मी की औपचारिक शुरुआत मान लेनी चाहिए।\nअयोध्या में समय से पहले गर्मी\nराम नगरी अयोध्या में मौसम ने तेजी से करवट ली है। यहां दिन में आसमान साफ रहने और तेज धूप के कारण दोपहर में अच्छी-खासी गर्मी पड़ रही है। स्थिति यह है कि 9 फरवरी को जो अधिकतम तापमान 27 डिग्री था, वह 20 फरवरी तक बढ़कर 30 डिग्री सेल्सियस तक पहुंच गया है। आलम यह है कि रात के तापमान में भी भारी उछाल आया है, जिसके कारण कुछ लोगों को अब सोते समय पंखा चलाने की जरूरत महसूस होने लगी है।\nपश्चिमी यूपी में बादलों का पहरा\nप्रदेश के पश्चिमी जिलों में मौसम अयोध्या के बिल्कुल उलट है। यहां आसमान में काले बादलों की आवाजाही और ठंडी हवाओं ने गर्मी को थामे रखा है। सुबह और शाम के वक्त हल्की ठंडक का अहसास बना हुआ है, जिससे लोगों को फिलहाल तीखी धूप से राहत मिली हुई है। हालांकि, मौसम विभाग का कहना है कि 21 फरवरी को बारिश की संभावना नहीं है, लेकिन सुबह के समय धुंध छाई रह सकती है।\nइन जिलों में कोहरे का अलर्ट, धूप रहेगी तीखी\nशनिवार सुबह यूपी के कई जिलों में घने कोहरे की चादर देखने को मिल सकती है। मौसम विभाग ने गोरखपुर, कुशीनगर, देवरिया, प्रयागराज, अयोध्या, कानपुर और बलिया सहित कई जिलों में कोहरे का अलर्ट जारी किया है। दिन चढ़ने के साथ ही धूप खिलेगी और तीखी होती जाएगी। लखनऊ और नोएडा जैसे शहरों में भी आसमान साफ रहने का अनुमान है, जहाँ अधिकतम तापमान 29 डिग्री सेल्सियस के करीब रह सकता है।\n2-3 दिनों में बढ़ेगा पारा\nआंचलिक मौसम केंद्र के अनुसार, अगले 48 से 72 घंटों में उत्तर प्रदेश के अधिकतम तापमान में 2 से 3 डिग्री की और बढ़ोत्तरी हो सकती है। फिलहाल 22 और 23 फरवरी को भी मौसम शुष्क बना रहेगा। राहत की बात यह है कि अगले तीन दिनों तक मौसम विभाग ने पूरे प्रदेश को 'ग्रीन जोन' में रखा है, यानी फिलहाल किसी बड़ी मौसमी आपदा या भारी बारिश की चेतावनी नहीं है।\nदेश और दुनिया की ताजा ख़बरें (Hindi News) पढ़ें हिंदी में और देखें छोटी बड़ी सभी न्यूज़ Times Now Navbharat Live TV पर। शहर (Cities News) अपडेट और चुनाव (Elections) की ताजा समाचार के लिए जुड़े रहे Times Now Navbharat से।",
      "relevance_score": 0.0
    }
  ]
}