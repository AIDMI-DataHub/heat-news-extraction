{
  "state": "Uttar Pradesh",
  "district": "Lucknow",
  "date": "2026-02-20",
  "article_count": 1,
  "articles": [
    {
      "title": "UP Weather Today, 20 फरवरी: लखनऊ में बढ़ेगी गर्मी, कई जिलों में हल्की बारिश के आसार, जानिए IMD का अलर्ट - Navbharat Times",
      "url": "https://news.google.com/rss/articles/CBMiigJBVV95cUxPcnVfNzkwRWpiMU1fZVR5UUF5WHZvTnZnVkdKdW5CX0x4Y1ZidERJZEpHN19YMVItNlpycnVDak1fNGlpRHQ3ZHF3WGp3YkdKYzZNOGZiY2hkdzMzSnZKWVB1SHhvVXFPcjdWM3JNdTRHejl0dWVwdUItVGNrcUNVeTlhNGQ1ZHNiM0hyd0FnNWFiekNEcmZXZGdZOWY0Wjdab3FXaVh3NklSOWFHZnN1emRvTG5OOXY4YXlwVGhXeW1YQmcwWXFIbGg4Y2V0SUdESnVkdjR6T2xxdS15WFlkcmxPRVF1WGE3LXhDcU5Xd3NLRl92NUYwY0J3bExEdmhtNEdvb0p4a19oQdIBjwJBVV95cUxPNEpUV0Exb1ctczBkN3E1VlFjX2xnMV9qcmYxTkJlWlJ3Umc4aVMyTUZQbEJBNXV5d2pmM2laWWw3RWRCTEd0Q1pRNkI1eHJOeHpTcDJfTlRBc29OUzIyMlBZc3JjbkR5Yk5JeHN5SlZ6eWhicXNyS1RhazJ2cTg5RmJzM1JUQzRYWjNIUXVvX09yRHVkdndjMWdEVUhhaVNpTmZ0NWowVU5RaWhqam9kWGJlTUhYUVZPYURPYVFqQUVuWDZPYXpkOVdsUmliWjZrclE3RFp6S1U4WlpNVWg2VWRpMUljR3BtVnhhbERCaWVYU3lJZnlwZ25DVTlsLWppc2VJR3ZmenpYSEc5bktV?oc=5",
      "source": "Navbharat Times",
      "date": "2026-02-20T05:46:08+05:30",
      "language": "hi",
      "state": "Uttar Pradesh",
      "district": "Lucknow",
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Uttar Pradesh",
      "full_text": "पश्चिमी विक्षोभ के असर से राजधानी लखनऊ के रात के तापमान में पांच डिग्री सेल्सियस से अधिक की बढ़ोतरी दर्ज की गई है। बुधवार रात न्यूनतम तापमान 16.8 डिग्री सेल्सियस रिकॉर्ड किया गया जो सामान्य से 5.5 डिग्री अधिक है। वहीं गुरुवार को दिन का पारा 29.5 डिग्री सेल्सियस तक पहुंच गया, जिससे दोपहर में हल्की गर्मी का अहसास होने लगा।लखनऊ में अमौसी स्थित मौसम केंद्र के वरिष्ठ वैज्ञानिक अतुल कुमार सिंह के मुताबिक मध्य पाकिस्तान और उससे सटे पंजाब क्षेत्र में सक्रिय पश्चिमी विक्षोभ के कारण चक्रवाती परिसंचरण बना है, जिसका असर प्रदेश के मौसम पर पड़ा है। बादलों की आवाजाही के चलते न्यूनतम तापमान में वृद्धि दर्ज की गई। हालांकि अगले 48 घंटों में विक्षोभ का प्रभाव कम होने के साथ रात के तापमान में 2 से 4 डिग्री तक गिरावट संभव है लेकिन दिन में गर्मी का असर बना रहेगा। शुक्रवार को आसमान साफ रहने का अनुमान है।\nमौसम विभाग के अनुसार 20 फरवरी को प्रदेश के कई हिस्सों में हल्की बारिश की संभावना है। इसके बाद मौसम साफ होने लगेगा, लेकिन तापमान में धीरे-धीरे बढ़ोतरी जारी रहेगी। 22 से 24 फरवरी के बीच कुछ इलाकों में गरज-चमक के साथ हल्की वर्षा और 30 से 40 किलोमीटर प्रति घंटे की रफ्तार से हवाएं चलने का अनुमान है।\nक्षेत्रवार तापमान की बात करें तो पश्चिमी और तराई क्षेत्रों में दिन का तापमान 24 से 26 डिग्री सेल्सियस के बीच रह सकता है, जबकि पश्चिमी और मध्य मैदानी जिलों में यह 26 से 28 डिग्री तक पहुंचने की संभावना है। राजधानी लखनऊ सहित दक्षिण और पूर्वी उत्तर प्रदेश के जिलों में अधिकतम तापमान 28 से 30 डिग्री सेल्सियस तक जा सकता है। इन इलाकों में तापमान सामान्य से 2 से 4 डिग्री अधिक रहने के आसार हैं, जिससे दोपहर के समय गर्मी का हल्का असर महसूस होगा।\nवहीं मौसम विशेषज्ञ के अनुसार अगले सात दिनों में अधिकतम तापमान में कोई बड़ा बदलाव नहीं होगा, हालांकि अगले 24 घंटों में न्यूनतम तापमान में 2 से 3 डिग्री तक गिरावट आ सकती है। इसके बाद तापमान स्थिर रहने की संभावना है। बदलते मौसम को देखते हुए लोगों को स्वास्थ्य के प्रति सतर्क रहने की सलाह दी गई है।\nउत्तर प्रदेश में सर्दी अब धीरे-धीरे विदा ले रही है और आने वाले दिनों में दिन का तापमान बढ़ने के साथ मौसम का मिजाज हल्का अस्थिर बना रह सकता है।",
      "relevance_score": 0.0
    }
  ]
}