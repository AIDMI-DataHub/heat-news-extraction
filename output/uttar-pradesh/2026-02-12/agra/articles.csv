title,url,source,date,language,state,district,search_term,full_text,relevance_score
"UP Weather Today: लखनऊ-वाराणसी में अगले तीन दिन तापमान स्थिर, फिर बढ़ेगी गर्मी; पढ़िए अन्य शहरों का हाल - Jagran",https://news.google.com/rss/articles/CBMixgFBVV95cUxQTkowOG9VMGlyMjIxbUVyVWF3UUZzVF92TXBNSUt4S0ltQ05tYXFtREZlbDcwMF9wbFRWOHhKbmVmT3FaUjdsZGhlLXhVaE42WEplR0FLVzdITnBlSG5PZEZaRWhPQkljNEg0SmFDNkpmVVZUTFBid19zdVFoeU9HOFViSklQbWZoeGFSaWJuS3VKc1pvbktKOVFFMHdYcURJcU9XQWxBSkNaXzZEZl9GeFE1Uy1FMndmWWxxUVdwQnc1bC1WVkE?oc=5,Jagran,2026-02-12T07:13:00+05:30,hi,Uttar Pradesh,Agra,"(""पारा चढ़ा"" OR ""पारा पहुंचा"" OR तापमान OR ""तापमान बढ़ा"" OR ""रिकॉर्ड तोड़ गर्मी"" OR ""डिग्री सेल्सियस"" OR ""पारा उबला"" OR ""अधिकतम तापमान"") Uttar Pradesh","UP Weather Today: लखनऊ-वाराणसी में अगले तीन दिन तापमान स्थिर, फिर बढ़ेगी गर्मी; पढ़िए अन्य शहरों का हाल
मौसम विभाग के अनुसार, पछुआ हवाओं के कारण दिन का तापमान स्थिर है। अगले तीन दिनों तक तापमान में बड़ा बदलाव नहीं होगा, फिर 2-3 डिग्री सेल्सियस की वृद्धि ...और पढ़ें
जागरण संवाददाता, वाराणसी/लखनऊ। UP Weather Update: सुबह-शाम मंद, रात में बंद तो दोपहर में प्रचंड हो रही पछुआ की गति ने दिन में मौसम के बढ़ते तापमान की गति को थाम रखा है। इसके चलते तापमान में कोई विशेष परिवर्तन नहीं रहा। फिर भी मंगलवार को प्रदेश में सबसे गर्म रहा बनारस, दूसरे दिन बुधवार को बांदा के बाद दूसरे स्थान पर आ गया।
मौसम विभाग का पूर्वानुमान है कि अगले तीन दिनों के दौरान अधिकतम और न्यूनतम तापमान में कोई बड़ा परिवर्तन नहीं होगा। उसके बाद धीरे-धीरे 2-3 डिग्री सेल्सियस की वृद्धि होगी। पश्चिमी विक्षोभ के कारण 17 फरवरी को पश्चिमी उत्तर प्रदेश में छिटपुट बारिश की संभावना बन रही है लेकिन पूर्वी उत्तर प्रदेश में इसका कोई विशेष प्रभाव नहीं होगा।
वाराणसी का मौसम
बीएचयू के मौसम विज्ञानी प्रो. मनोज कुमार श्रीवास्तव ने बताया कि इसी गति से वातावरण का तापमान अब दो-तीन दिनों तक चलता रहेगा।
लखनऊ का मौसम
मौसम विभाग के पूर्वानुमान के अनुसार गुरुवार को दिन में तेज धूप निकलने की संभावना है। उत्तर पश्चिमी हवा चलने से सुबह शाम सर्दी रहेगी। हवाओं की गति भी बढ़ने के आसार हैं।
कानपुर का मौसम
मौसम पूर्वानुमान : मौसम पूर्वानुमान के अनुसार अगले कुछ दिनों में कानपुर मंडल में तेज धूप निकलेगी। दिन रात के तापमान सामान्य के ऊपर बने रहेंगे।
आगरा का मौसम
मौसम विज्ञान विभाग का पूर्वानुमान है कि गुरुवार को आसमान साफ रहेगा। न्यूनतम तापमान व अधिकतम तापमान में अधिक बदलाव देखने को नहीं मिलेगा।
यह भी पढ़ें- UP Weather Update: फरवरी में मार्च जैसी गर्मी, उत्तर प्रदेश में आज से दिखेगा तापमान में बदलाव
अयोध्या का मौसम
गुरुवार को आसमान साफ रहेगा। आचार्य नरेंद्रदेव कृषि एवं प्रौद्योगिक विश्वविद्यालय कुमारगंज के मौसम विज्ञान विभाग के अनुसार तापमान सामान्य स्तर पर रहेगा।
गोरखपुर का मौसम
गोरखपुर में गुरुवार को मौसम साफ रहेगा। मध्यम गति से हवा चलेगी। देवरिया और बस्ती में भी सुबह कोहरा रहने और दिन में मौसम साफ रहने पूर्वानुमान है।",0.0
"आगरा में दोपहर में चुभने लगी धूप, सुबह-शाम हल्की ठंड: आज दिन में निकलेगी तेज धूप, 16 फरवरी तक तापमान में हो... - Dainik Bhaskar",https://news.google.com/rss/articles/CBMixwFBVV95cUxQcDNPS1p5ZkpQRnBTLU4yZ3pRa04tMFh0T3VUS3pTMGpmcmpobkdVekFnXy0yZFkzZHcyZ0FpbUlZSHZtODZPSUdzMFEwbEFrOTExX3Y2ZTM5dldFaXUzcDBLaGhEajBrbDlVSzJFQ0h6MGJ2eF9rcTcwYVVWbGtYYVI4RUNpWjR1ZlZZLTJPb25meUI4bzBnWFRJdEp6WHU3MEFDMUlBNExmOVhSNF9aY0RMSUlaWTBzdGZKcmNmMmlURjE5WlZv0gHMAUFVX3lxTE5kcldBTDFBSjdpSW1kNHFBOE5vVG5SUDgwNklGcTR1RTFwYkY1RGs3YWtZVVFDZEFaNWVWNFpqYWstRGNnUHdRSG1teUNFNjBXb0Zic0F2SmNtcDRRSS04UGt1a2NoZG9wYVpMU2dPdVF0d0Rya2tmWXB1dVFsZGowVkFkcDNjM24yaXRpWklmUkt6SE9VeGszZXJVNWhGaWNZLXFTQmxTZXhELUVHRUg1UGE0OE1hNWxwMWpsUFZqRmxoVzdFeXFmenBXRQ?oc=5,Dainik Bhaskar,2026-02-12T06:13:51+05:30,hi,Uttar Pradesh,Agra,"(""पारा चढ़ा"" OR ""पारा पहुंचा"" OR तापमान OR ""तापमान बढ़ा"" OR ""रिकॉर्ड तोड़ गर्मी"" OR ""डिग्री सेल्सियस"" OR ""पारा उबला"" OR ""अधिकतम तापमान"") Uttar Pradesh","- Hindi News
- Local
- Uttar pradesh
- Agra
- Agra Weather: Sunshine Today, Temp Rise Till Feb 16, Rain Chance Feb 17
आगरा में दोपहर में तेज धूप, सुबह-शाम हो रही ठंड:17 फरवरी को बूंदाबांदी की संभावना, लगातार बढ़ रहा तापमान
- कॉपी लिंक
आगरा में दोपहर में धूप चुभने लगी है। सुबह-शाम जरूर हल्की सर्दी का अहसास हो रहा है, दिन में अब मौसम लगभग सामान्य हो गया है। अंदाजा इसी से लगाया जा सकता है कि पिछले 3 दिनों से तापमान में लगातार बढ़ोत्तरी हो रही है।
9 फरवरी को अधिकतम तापमान जहां 27 डिग्री सेल्सियस और न्यूनतम तापमान 9.3 डिग्री सेल्सियस था वहीं, 11 फरवरी को बढ़कर अधिकतम तापमान 29 डिग्री सेल्सियस और न्यूनतम तापमान 12.6 डिग्री सेल्सियस पर आ गया। यानि अब दिन ही नहीं, रात में भी ठंड का असर काफी कम होता जा रहा है।
देखें पिछले दिनों तापमान की स्थिति…
गुरुवार को मौसम की स्थिति
आगरा में गुरुवार सुबह मौसम साफ रहा। हल्की हवा जरूर चल रही थी लेकिन ठंड ज्यादा नहीं रही। सुबह का तापमान लगभग 11 डिग्री सेल्सियस रहा। फरवरी में अब तक का सबसे गर्म दिन 11 फरवरी को रहा है। अधिकतम तापमान 29 डिग्री सेल्सियस पर पहुंच गया। वहीं, फरवरी में अब तक की सबसे गर्म रात भी 11 फरवरी को ही रही। न्यूनतम तापमान 12.6 डिग्री सेल्सियस था।
पिछले 5 साल में क्या रही स्थिति
हालांकि पिछले सालों में भी इन दिनों लगभग ऐसा ही मौसम रहा है। पिछले 5 साल में 11 फरवरी रिकॉर्ड देखें तो पता चलेगा कि वर्ष 2022 से 2026 के बीच इस डेट को सबसे गर्म दिन वर्ष 2025 में रहा था। 11 फरवरी 2025 को अधिकतम तापमान 30.8 डिग्री सेल्सियस था। जबकि इस समयावधि में इस डेट को सबसे अधिक न्यूनतम तापमान वर्ष 2023 में रहा। 11 फरवरी 2023 को न्यूनतम तापमान 14.1 डिग्री सेल्सियस पर पहुंच गया था।
देखें 5 सालों में 11 फरवरी को तापमान की स्थिति…
पूर्वानुमान
मौसम विभाग के अनुसार, गुरुवार को दिन में तेज धूप निकलेगी। इसके साथ ही तापमान में बढ़ोत्तरी होगी। 16 फरवरी तक मौसम खुला रहेगा। इस बीच तापमान में बढ़ोत्तरी होगी। जिसकी वजह से ठंड का असर काफी कम होगा। 17 फरवरी को बूंदाबांदी हो सकती है।
ये रह सकती है तापमान की स्थिति…",0.0
