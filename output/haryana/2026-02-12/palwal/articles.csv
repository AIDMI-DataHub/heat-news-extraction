title,url,source,date,language,state,district,search_term,full_text,relevance_score
"Haryana Weather LIVE: हरियाणा में फरवरी की धूप तेज, तापमान सामान्य से ऊपर, 16-17 को बदल सकता है मौसम - News18 Hindi",https://news.google.com/rss/articles/CBMi3AFBVV95cUxPc2tabnVwOGVlQXpHM0lZUnRvZ24zSENNZ3VxcmFNNkt6R3ZmSU9UMy1CNEtSdXFkVDhFUDBfRmx6eDhabE5ualNQc05INTBub0szdmpYWXVwLUdGUkFBYWV0Y1FUNjRacTNrUzM2eGdGU1ZkQmtjVlNIc1NnNlh3VkNpbWFuUGVmZ0VNaEM5MzhvSUgyNlJqZU5XaDlTQktwTFZUaXY0djJBM1Rud0FCTFRqSExrQ0xsbjladlBXYnViMDNSMldHclFHZlpjZ2hBTjU3QUlhbHRXNkVi0gHcAUFVX3lxTE9za1pudXA4ZWVBekczSVlSdG9nbjNIQ01ndXFyYU02S3pHdmZJT1QzLUI0S1J1cWRUOEVQMF9GbHp4OFpsTm5qU1BzTkg1MG5vSzN2alhZdXAtR0ZSQUFhZXRjUVQ2NFpxM2tTMzZ4Z0ZTVmRCa2NWU0hzU2c2WHdWQ2ltYW5QZWZnRU1oQzkzOG9JSDI2UmplTldoOVNCS3BMVlRpdjR2MkEzVG53QUJMVGpITGtDTGxuOVp2UFdidWIwM1IyV0dyUUdmWmNnaEFONTdBSWFsdFc2RWI?oc=5,News18 Hindi,2026-02-12T06:21:20+05:30,hi,Haryana,Palwal,"(""पारा चढ़ा"" OR ""पारा पहुंचा"" OR तापमान OR ""तापमान बढ़ा"" OR ""रिकॉर्ड तोड़ गर्मी"" OR ""डिग्री सेल्सियस"" OR ""पारा उबला"" OR ""अधिकतम तापमान"") Haryana","Haryana Weather LIVE: हरियाणा में फरवरी की धूप तेज, तापमान सामान्य से ऊपर, 16-17 को बदल सकता है मौसम
Haryana Weather LIVE: फरवरी की शुरुआत में हरियाणा में दिन के समय हल्की गर्मी महसूस होने लगी है और अधिकतम तापमान सामान्य से ऊपर चल रहा है. 11 फरवरी को औसत अधिकतम तापमान सामान्य से 2.3 डिग्री ज्यादा दर्ज किया गया. पलवल में सबसे अधिक 29.2 डिग्री तापमान रिकॉर्ड हुआ, जबकि हथिनीकुंड में सबसे कम 21.5 डिग्री रहा. प्रदेश में बारिश नहीं हुई और मौसम फिलहाल शुष्क बना हुआ है. मौसम वैज्ञानिकों के अनुसार 16 फरवरी तक मौसम सूखा रहेगा, जबकि 16-17 फरवरी को पश्चिमी विक्षोभ के असर से हल्के बादल, तेज हवाएं और कहीं-कहीं बूंदाबांदी की संभावना है.
फरीदाबाद: फरवरी की शुरुआत होते ही हरियाणा का मौसम बदलने लगा है. ठंड अभी पूरी तरह गई नहीं लेकिन दिन में धूप अब चुभने लगी है. तापमान भी सामान्य से ऊपर है तो लोग हल्की गर्मी महसूस करने लगे हैं. पिछले 24 घंटे में तापमान थोड़ा सा गिरा है लेकिन फिर भी गर्मी का एहसास कम नहीं हुआ.
भारत मौसम विज्ञान विभाग चंडीगढ़ सेंटर की रिपोर्ट कहती है कि कल यानी 11 फरवरी को हरियाणा का औसत अधिकतम तापमान सामान्य से 2.3 डिग्री सेल्सियस ज्यादा रहा. बीते 24 घंटे में इसमें सिर्फ 0.2 डिग्री की मामूली गिरावट आई मगर कई जिलों में पारा अब भी ऊपर ही है.
पलवल के वाटर सर्विस डिवीजन (AWS) केंद्र पर सबसे ज्यादा 29.2 डिग्री सेल्सियस तापमान रिकॉर्ड हुआ. फरीदाबाद में 28.2, नूंह में 28.0, भिवानी में 27.7 और गुरुग्राम में 26.3 डिग्री दर्ज हुआ. करनाल और कुरुक्षेत्र में 24.9, अंबाला में 24.8, रोहतक में 24.6 डिग्री रहा. हिसार में 25.2 और महेंद्रगढ़ में 25.6 डिग्री तापमान दर्ज किया गया. पानीपत में 23.8 और यमुनानगर के हथिनीकुंड बैराज में 21.5 डिग्री सेल्सियस रहा जो पूरे राज्य में सबसे कम है.
बारिश की बात करें तो पूरे दिन कहीं भी बारिश नहीं हुई. पूरा प्रदेश सूखा रहा. आसमान खुला था और हल्की हवा भी चली तो दोपहर में धूप काफी तेज महसूस हुई. सुबह और देर शाम हल्की ठंड अभी भी बनी हुई है. हिसार के चौधरी चरण सिंह हरियाणा कृषि विश्वविद्यालय के वरिष्ठ वैज्ञानिक डॉ. चंद्रशेखर डागर का कहना है कि 16 फरवरी तक मौसम सूखा और थोड़ा बदलता रहेगा. इस दौरान उत्तर और उत्तर-पश्चिमी हवाएं चलेंगी जिससे रात को हल्की ठंड बढ़ सकती है, लेकिन दिन में हल्की गर्मी भी बढ़ेगी.
डॉ.चंद्रशेखर डागर के मुताबिक 16 फरवरी को पश्चिमी विक्षोभ का हल्का असर दिखाई देगा. 16 फरवरी की रात और 17 फरवरी को आसमान में हल्के बादल छा सकते हैं, तेज हवाएं चलेंगी और कहीं-कहीं गरज के साथ हल्की बारिश या बूंदाबांदी भी हो सकती है. फिलहाल किसानों के लिए मौसम अच्छा है क्योंकि बारिश नहीं होने से फसलों को नुकसान नहीं पहुंचा.",0.0
