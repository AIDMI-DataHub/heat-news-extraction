title,url,source,date,language,state,district,search_term,full_text,relevance_score
"हरियाणा में गर्मी ने दी दस्तक, पलवल में 29 डिग्री तक पहुंचा तापमान, जानें आगे कैसा रहेगा मौसम - News18 Hindi",https://news.google.com/rss/articles/CBMi8gFBVV95cUxOWkctVGhXZ0FkRWtYRXd1cmhWRGxqbTMySlkzRDJLSHc4OXJKdE9tU0hwTHRWYjFQZjJodnAxUzlHRV8zdFUyV1ZCY3RELXhCN21UNWtBOW5JTnhsSGdRWU42VWowcFp3M0hWWUh3bG0wbGpYWVpGWERyaW5XSHczMDdyd2toS1VGNUpmcGVZTkhLZ2FTRXlUemNLSXRwZnFlUDZzYkJOY0FPVXpEZ2EySktwdzI3RV9RbVcxRFBDNUVMZG1idUF6blQ2TFU2S1RROGxSQzZ1Z1pRdHJsLWFlaTdwbGI0UWpnYXZDbkV3eUJoUdIB9wFBVV95cUxQVlV6dkxxdFpLZVVnY1ZlSmwxZnhhVkNnSXJHdHc4b09zTG9vX1BDekpZMlpwTzlBMDAyTDlxTnRfTWF4QVkzN0pKVXBGbUp0YnRkUWV5UHVwLTE5dlE3aDZqN0hVVzFtZGhCQTVGejRCbGRpVkR3c0ZjVzFjT25kQkh6Q1JxeHdwck1iZDUzQ3IzZ2s4UGdYVFMzT21HRzAzSXVfbktGS1JPX1NJWEJPSXdMOFZhQU81N0c0Y3oyaTlGQlJUUzd2SW41eWpJb1dnNkRTdHB6REJmZ2Q3UmxRakxsUVN1WHdRMVh6NUN5SGJ0WnFuU1Jv?oc=5,News18 Hindi,2026-02-22T06:21:52+05:30,hi,Haryana,Palwal,"(""पारा चढ़ा"" OR ""पारा पहुंचा"" OR तापमान OR ""तापमान बढ़ा"" OR ""रिकॉर्ड तोड़ गर्मी"" OR ""डिग्री सेल्सियस"" OR ""पारा उबला"" OR ""अधिकतम तापमान"") Haryana","हरियाणा में गर्मी ने दी दस्तक, पलवल में 29 डिग्री तक पहुंचा तापमान, जानें आगे कैसा रहेगा मौसम
Last Updated:
हरियाणा में फरवरी खत्म होने से पहले ही गर्मी ने दस्तक दे दी है. 21 फरवरी को औसत अधिकतम तापमान सामान्य से 1.6 डिग्री सेल्सियस ज्यादा रहा. पलवल में पारा 29.1 डिग्री सेल्सियस तक पहुंचा जबकि कई जिलों में 25 से 28 डिग्री सेल्सियस के बीच तापमान रहा. मौसम विभाग के अनुसार आने वाले दिनों में मौसम सूखा रहेगा और गर्मी धीरे-धीरे बढ़ेगी.
फरीदाबाद: फरवरी अभी खत्म भी नहीं हुई, लेकिन हरियाणा में गर्मी ने अपना रंग दिखाना शुरू कर दिया है. सुबह-शाम अभी भी हल्की ठंडक रहती है. मगर जैसे ही दोपहर होती है धूप आंखों को चुभने लगती है. मौसम विभाग चंडीगढ़ की ताजा रिपोर्ट के मुताबिक 21 फरवरी को प्रदेश का औसत अधिकतम तापमान सामान्य से 1.6 डिग्री ज्यादा रिकॉर्ड हुआ. मतलब अब ठंड विदा ले रही है और गर्मी ने दस्तक दे दी है.
सबसे ज्यादा गर्मी पलवल में रही जहां तापमान 29.1 डिग्री पहुंच गया. ये पूरे हरियाणा में सबसे गर्म जिला रहा. नारनौल और नूंह में भी पारा 27.5 से 27.9 डिग्री तक चढ़ गया और महेंद्रगढ़ में भी यही हाल रहा. गुरुग्राम के अलग-अलग इलाकों में तापमान 26 से 27 डिग्री के आसपास रहा तो लोग दोपहर में गर्मी महसूस करने लगे हैं. चंडीगढ़ में अधिकतम तापमान 26.4 डिग्री दर्ज हुआ, जो सामान्य से करीब 2 डिग्री ज्यादा है. अंबाला में 25.5, हिसार में 27 और करनाल में 25.5 डिग्री तापमान रिकॉर्ड किया गया. रोहतक, भिवानी और सिरसा में भी पारा 25 से 26 डिग्री के बीच बना रहा. ज्यादातर जिलों में तापमान 25 से 28 डिग्री के बीच रहा.
मौसम साफ रहा बारिश कहीं नहीं हुई. धूप खूब खिली मगर सुबह की हल्की ठंडक लोगों को अब भी स्वेटर पहनने पर मजबूर कर रही है. शनिवार को उत्तर-पश्चिमी हवाओं की वजह से कुरुक्षेत्र और आसपास के इलाकों में घनी धुंध भी छा गई थी. हिसार में तो सुबह विजिबिलिटी सिर्फ 50 मीटर तक रह गई थी.
मौसम विभाग साफ कह रहा है अगले कुछ दिनों तक मौसम सूखा रहेगा. तापमान में कोई खास गिरावट नहीं आएगी. अगर यही चलता रहा तो फरवरी के जाते-जाते गर्मी और बढ़ेगी. फिलहाल किसानों के लिए मौसम ठीक है, लेकिन तापमान इसी तरह बढ़ता रहा तो गेहूं और सब्जियों की फसल पर असर पड़ सकता है.
Advertisement
लोगों को सलाह दी जा रही है कि दोपहर की धूप से बचें. खूब पानी पिएं और बेवजह बाहर न निकलें. कुल मिलाकर हरियाणा में अब सर्दी का दौर खत्म होने लगा है और गर्मी की शुरुआत महसूस हो रही है.
About the Author
Lalit Bhatt
पिछले एक दशक से अधिक समय से पत्रकारिता के क्षेत्र में सक्रिय हूं. 2010 में प्रिंट मीडिया से अपने पत्रकारिता करियर की शुरुआत की, जिसके बाद यह सफर निरंतर आगे बढ़ता गया. प्रिंट, टीवी और डिजिटल-तीनों ही माध्यमों म...और पढ़ें
और पढ़ें",0.0
