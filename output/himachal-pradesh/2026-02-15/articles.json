{
  "state": "Himachal Pradesh",
  "district": null,
  "date": "2026-02-15",
  "article_count": 1,
  "articles": [
    {
      "title": "Himachal Weather Live: हिमाचल में बढ़ने लगा तापमान, इस दिन से फिर बिगड़ेगा मौसम, बारिश-बर्फबारी की संभावना, ब... - News18 Hindi",
      "url": "https://news.google.com/rss/articles/CBMiiwJBVV95cUxPaHdMajdWOU8wYmZmNEtlOC02THpzN3Fya2dBaXFIZnpLUTFQZExhYjlpLThNd2o2blBXbl9WZDJWNkNGck9UbGx1Z0NYTGFXVE9OTVU5TURmZmNzZzRFYkV4UjA5UnRiSVM2YnlOTkhteW1IR1luMHFkWFVqaXRncEhDdjZVUzhyWDh1Y3pBcUlCVmhHZ04zQkVSVmR3eFgxbnRaT182OW9JX084OEpGdDkzSGRUT2NwZXBPSGlsdjg0aTk4cXYtQjJjNXFuYVdac2ZZZmFfWG15T3JCd0tqOUkyT3AzT2xOc1RWSGFjWHRYeXl0Q0Z4M2tJbk5NaDdMRHd2Y0xBU2I3dzjSAYsCQVVfeXFMT2h3TGo3VjlPMGJmZjRLZTgtNkx6czdxcmtnQWlxSGZ6S1ExUGRMYWI5aS04TXdqNm5QV25fVmQyVjZDRnJPVGxsdWdDWExhV1RPTk1VOU1EZmZjc2c0RWJFeFIwOVJ0YklTNmJ5Tk5IbXltSEdZbjBxZFhVaml0Z3BIQ3Y2VVM4clg4dWN6QXFJQlZoR2dOM0JFUlZkd3hYMW50Wk9fNjlvSV9PODhKRnQ5M0hkVE9jcGVwT0hpbHY4NGk5OHF2LUIyYzVxbmFXWnNmWWZhX1hteU9yQndLajlJMk9wM09sTnNUVkhhY1h0WHl5dENGeDNrSW5OTWg3TER3dmNMQVNiN3c4?oc=5",
      "source": "News18 Hindi",
      "date": "2026-02-15T06:06:30+05:30",
      "language": "hi",
      "state": "Himachal Pradesh",
      "district": null,
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Himachal Pradesh",
      "full_text": "Himachal Weather Live: हिमाचल में बढ़ने लगा तापमान, इस दिन से फिर बिगड़ेगा मौसम, बारिश-बर्फबारी की संभावना, बढ़ेगी ठंड\nHimachal Weather Live: हिमाचल प्रदेश में लगातार साफ मौसम से तापमान बढ़ रहा है. शनिवार को शिमला सहित अधिकांश क्षेत्रों में धूप रही. कुकुमसेरी में न्यूनतम तापमान –7.6°C दर्ज हुआ, जबकि ऊना में अधिकतम 27.8°C रहा. मौसम विज्ञान केंद्र शिमला के अनुसार 16 फरवरी से नया पश्चिमी विक्षोभ सक्रिय होगा. 17–18 फरवरी को ऊंचाई वाले इलाकों में हल्की बर्फबारी संभव है. अटल टनल रोहतांग खुलने से सैलानी पहुंच रहे हैं.\nहिमाचल प्रदेश में लगातार साफ मौसम रहने से अब अधिकतम तापमान में इज़ाफ़ा देखने को मिल रहा है. इस दौरान शनिवार को भी जिले के अधिकांश क्षेत्रों में मौसम साफ बना रहा. ऐसे में राजधानी शिमला, कुल्लू मनाली, चंबा और लाहौल स्पीति में मौसम साफ बना रहा. मौसम विज्ञान केंद्र के अनुसार अब प्रदेश में आगामी दिनों में भी मौसम साफ बना रहने का अनुमान है. हालांकि इस इस दौरान प्रदेश में एक नया पश्चिमी विक्षोभ भी सक्रिय होने की संभावना जताई गई है. मंडी में शनिवार को हल्का कोहरा देखा गया. हालांकि शनिवार को 3 शहरों में न्यूनतम पारा माइनस में दर्ज किया गया. इस दौरान कल्पा, कुकुमसेरी और ताबो में तापमान माइनस में रहा. प्रदेश में सबसे कम न्यूनतम पारा कुकुमसेरी में माइनस -7.6 डिग्री सेल्सियस रहा. जबकि सबसे अधिक अधिकतम तापमान ऊना में 27.8 डिग्री रहा. वहीं शिमला और मनाली में एक समान अधिकतम पारा 17.2 डिग्री सेल्सियस दर्ज किया गया. वहीं मौसम खुलने के बाद अब अटल टनल रोहतांग तक रास्ता साफ होने से सैलानी यहां घूमने पहुंच रहे हैं.\nआगामी दिनों को लेकर क्या है मौसम का अलर्ट\nप्रदेश में अब एक नया पश्चिमी विक्षोभ आने की संभावना है. मौसम विज्ञान केंद्र शिमला के वैज्ञानिक संदीप शर्मा के अनुसार 16 फरवरी को उत्तर – पश्चिमी भारत में एक नया पश्चिमी विक्षोभ सक्रिय होने वाला है. जिसके प्रभाव से 17 से 18 फरवरी को राज्य की ऊंची पहाड़ियों पर एक दो स्थानों पर हल्की बारिश/ बर्फबारी की संभावना जताई गई है. जबकि 19 और 20 फरवरी को प्रदेश में मौसम साफ रहेगा. सप्ताह के बाकी दिनों में मौसम साफ बना रहने की संभावना जताई गई है. ऐसे में अगले 3 से 4 दिनों के दौरान प्रदेश में अधिकतम और न्यूनतम तापमान में कोई बड़ा बदलाव नहीं देखने को मिलेगा.\nकितना रहा प्रदेश के शहरों का अधिकतम पारा\nराजधानी शिमला में अधिकतम तापमान 17.2 डिग्री सेल्सियस रहा. सुंदरनगर में 25.0 डिग्री, भुंतर में 24.5 डिग्री, कल्पा में 13.7 डिग्री, धर्मशाला में 22.1 डिग्री, ऊना में 27.8 डिग्री, नाहन में 21.8 डिग्री, सोलन में 23.2 डिग्री, मनाली में 17.2 डिग्री, कांगड़ा में 24.5 डिग्री, मंडी में 25.4 डिग्री, जुब्बड़हट्टी में 19.6 डिग्री, बरठीं में 24.3 डिग्री, कसौली में 17.0 डिग्री, ताबो में 4.6 डिग्री और नेरी में 25.7 डिग्री सेल्सियस दर्ज किया गया.\nप्रदेश के शहरों में कितना रहा न्यूनतम तापमान\nप्रदेश में सबसे कम न्यूनतम तापमान कुकुमसेरी में माइनस -7.6 डिग्री सेल्सियस रिकॉर्ड किया गया. जबकि कल्पा में माइनस – 0.2 डिग्री, ताबो में माइनस -6.6 डिग्री रहा. वहीं राजधानी शिमला में 7.5 डिग्री, सुंदरनगर में 6.0 डिग्री, भुंतर में 4.5 डिग्री, धर्मशाला में 6.0 डिग्री, ऊना में 7.4 डिग्री, नाहन में 9.9 डिग्री, पालमपुर में 7.0 डिग्री, सोलन में 4.4 डिग्री, मनाली में 2.9 डिग्री, कांगड़ा में 6.7 डिग्री, मंडी में 6.8 डिग्री, बिलासपुर में 8.0 डिग्री, जुब्बड़हट्टी में 8.4 डिग्री, सेऊबाग में 2.5 डिग्री, बरठीं में 5.2 डिग्री, कसौली में 8.7 डिग्री, पांवटा साहिब में 9.0 डिग्री, सराहन में 4.4 डिग्री, देहरा गोपीपुर में 12.0 डिग्री, और नेरी में 10.9 डिग्री सेल्सियस न्यूनतम पारा दर्ज किया गया.",
      "relevance_score": 0.0
    }
  ]
}