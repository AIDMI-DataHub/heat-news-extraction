{
  "state": "Himachal Pradesh",
  "district": null,
  "date": "2026-02-13",
  "article_count": 1,
  "articles": [
    {
      "title": "बेमौसम गर्मी से तपा हिमाचल, इस दिन फिर से एक्टिव होगा पश्चिमी विक्षोभ; तीन जिलों में आज घने कोहरे की चेतावनी - unseasonal heat lashes himachal western disturbance to reactivate on this day - Jagran",
      "url": "https://news.google.com/rss/articles/CBMi1AFBVV95cUxOdHU1ZEl1UmlOMy1tWlh5ejJpY0dKQ0tVYnB0TjZ0YWptdTNrR0M5VlVxMWRwWW1SUEtHSWNheHV6TUxmQ1ZIUGc2cjRpWDRFVnZWeW1zay1jSllXSTF0YlVONGV1R3pjVGR6LUxhSE5DaTFkVmNEZ0N0NzRiazcyWmxudGpTQnhfRGNEb2hYQmRCLVRDeDFHYzhhRUliRUZzQzRoMkRLLW5DT21yX3ZGazlKRGdxb0xBUC1YM0pTclVlNjF3MGRjMnhrU0xzbUdqbkhmWA?oc=5",
      "source": "Jagran",
      "date": "2026-02-13T08:05:00+05:30",
      "language": "hi",
      "state": "Himachal Pradesh",
      "district": null,
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Himachal Pradesh",
      "full_text": "बेमौसम गर्मी से तपा हिमाचल, इस दिन फिर से एक्टिव होगा पश्चिमी विक्षोभ; तीन जिलों में आज घने कोहरे की चेतावनी\nहिमाचल प्रदेश में फरवरी में लगातार धूप के कारण अधिकतम तापमान सामान्य से लगभग सात डिग्री सेल्सियस बढ़ गया है। इस महीने अब तक 61% कम वर्षा दर्ज की गई है ...और पढ़ें\nराज्य ब्यूरो, शिमला। हिमाचल में फरवरी में लगातार पड़ रही तेज धूप ने अधिकतम तापमान को सामान्य से लगभग सात डिग्री सेल्सियस तक बढ़ा दिया है। इस माह अभी तक प्रदेश में 14.4 मिलीमीटर वर्षा दर्ज की गई है जो सामान्य से 61 प्रतिशत कम है।\nसबसे अधिक वर्षा कुल्लू में 27.4 मिलीमीटर दर्ज की गई है। अधिकतर जिलों में सामान्य से 60 से 80 प्रतिशत तक कम वर्षा दर्ज की गई है। प्रदेश में धूप खिलने से वीरवार को अधिकतम तापमान में एक से तीन डिग्री सेल्सियस का अंतर आया है।\nसबसे अधिक वृद्धि मनाली में 2.8 डिग्री सेल्सियस की हुई। मौसम विभाग ने 13 फरवरी को मंडी, बिलासपुर और हमीरपुर में घने कोहरे की चेतावनी जारी की है। बिलासपुर और मंडी में वीरवार सुबह कोहरा छाया रहा।\nबिलासपुर में दृश्यता लगभग 50 मीटर रही। प्रदेश में 17 फरवरी से पश्चिमी विक्षोभ सक्रिय होने की संभावना है। हालांकि पहले 16 फरवरी से संभावना जताई थी। पर्यटक शिमला व मनाली पहुंच रहे हैं। मनाली के पर्यटन स्थल सोलंगनाला में पर्यटक बर्फ का आनंद ले रहे हैं।\nप्रदेश में शिमला, मंडी, कुल्लू और कांगड़ा में अधिकतम तापमान सामान्य से 6.5 डिग्री सेल्सियस अधिक दर्ज किया गया। प्रदेश में अब सिर्फ लाहुल स्पीति जिले में ही न्यूनतम तापमान माइनस में है। लाहुल स्पीति के ताबो में माइनस 8.8 और कुकुमसेरी में माइनस 8.3 डिग्री सेल्सियस तापमान रहा। अधिकतर स्थानों में न्यूनतम तापमान 10 डिग्री सेल्सियस से कम है।\nसबसे अधिक न्यूनतम तापमान पांवटा साहिब में 10.0 डिग्री सेल्सियस रहा। कल्पा, सोलन, मनाली, सराहन, भुंतर और बरठीं में न्यूनतम तापमान पांच डिग्री सेल्सियस से कम रहा।",
      "relevance_score": 0.0
    }
  ]
}