{
  "state": "West Bengal",
  "district": null,
  "date": "2026-02-19",
  "article_count": 1,
  "articles": [
    {
      "title": "ফেব্রুয়ারির শেষেই তীব্র গরমে ছারখার হবে দক্ষিণবঙ্গ! এল নিনোর ভয়ঙ্কর প্রভাব এবার বাংলাতেও? - Indian Express Bengali",
      "url": "https://news.google.com/rss/articles/CBMirAFBVV95cUxNZm5DY3BfWXhUU3hFU3h4M1hMVVhRUGd6ZlNoYkRrbGlIUXg5c05GTDVBcEp0VkxJaHhnakhTYVBqV2ltU3pnSHMtYUFTMVVLenRzRzl4dGJnZmFCd0ZvSE5DcFFUT1JmUmtzbGczT0ZNdHFseG5SWllUWUpJZFFocUo0S2tWcDJrQ1VpYXY2cjlYbHJNQmhHekl3MFdueUtkR2hyUHlQbFZhR0Ro0gGsAUFVX3lxTE1mbkNjcF9ZeFRTeEVTeHgzWExVWFFQZ3pmU2hiRGtsaUhReDlzTkZMNUFwSnRWTEloeGdqSFNhUGpXaW1TemdIcy1hQVMxVUt6dHNHOXh0YmdmYUJ3Rm9ITkNwUVRPUmZSa3NsZzNPRk10cWx4blJaWVRZSklkUWhxSjRLa1ZwMmtDVWlhdjZyOVhsck1CaEd6SXcwV255S2RHaHJQeVBsVmFHRGg?oc=5",
      "source": "Indian Express Bengali",
      "date": "2026-02-19T10:07:59+05:30",
      "language": "bn",
      "state": "West Bengal",
      "district": null,
      "search_term": "(তাপমাত্রা OR \"তাপমাত্রা বৃদ্ধি\" OR \"পারদ চড়ছে\" OR \"ডিগ্রি সেলসিয়াস\" OR \"সর্বোচ্চ তাপমাত্রা\" OR \"রেকর্ড তাপমাত্রা\") West Bengal",
      "full_text": "West Bengal weather update: পশ্চিমবঙ্গে তাপমাত্রা ধীরে ধীরে বাড়তে শুরু করেছে। আগামী সপ্তাহে সর্বোচ্চ তাপমাত্রা ৩০ ডিগ্রি সেলসিয়াস ছাড়িয়ে ৩১ থেকে ৩৩ ডিগ্রি সেলসিয়াসে পৌঁছাতে পারে বলে সতর্কতা জারি আবহাওয়া দফতরের। সর্বনিম্ন তাপমাত্রা ২১ ডিগ্রি সেলসিয়াসে উঠতে পারে বলেও জানানো হয়েছে। পরবর্তী দুই দিনে উত্তরবঙ্গের দার্জিলিং, জলপাইগুড়ি এবং কোচবিহার জেলার কিছু এলাকায় সকালের সময় হালকা থেকে মাঝারি কুয়াশা দেখা দিতে পারে। তবে পরবর্তী সাত দিনের মধ্যে রাজ্যে বড় ধরনের আবহাওয়া পরিবর্তনের সম্ভাবনা নেই বলেই জানিয়েছে আবহাওয়া দফতর।\nরাতে উত্তরবঙ্গের জেলা গুলিতে পরবর্তী সাত দিনের মধ্যে বড় কোনো পরিবর্তনের সম্ভাবনা নেই। দক্ষিণবঙ্গের জেলা গুলিতে আগামী দু দিন রাতের তাপমাত্রা প্রায় অপরিবর্তিত থাকবে। এরপর চার দিনের মধ্যে রাতের তাপমাত্রা ধীরে ধীরে ২–৩ ডিগ্রি সেলসিয়াস বৃদ্ধি পেতে পারে। কলকাতায় আগামী সাত দিনে সর্বোচ্চ তাপমাত্রা ১–২ ডিগ্রি সেলসিয়াস বৃদ্ধি পেতে পারে। সর্বনিম্ন তাপমাত্রা ৩ ডিগ্রি পর্যন্ত বাড়ার সম্ভাবনা রয়েছে। দমদমে সর্বোচ্চ তাপমাত্রা ৩০–৩৩ ডিগ্রি এবং সর্বনিম্ন ১৮–২১ ডিগ্রি সেলসিয়াসের মধ্যে থাকতে পারে। সল্টলেক এবং হাওড়ায় সর্বোচ্চ তাপমাত্রা ৩১–৩৩ ডিগ্রি এবং সর্বনিম্ন যথাক্রমে ১৯–২২ এবং ১৬–১৯ ডিগ্রি সেলসিয়াসের মধ্যে থাকার অনুমান। দার্জিলিংয়ে সর্বনিম্ন তাপমাত্রা ৬ ডিগ্রি সেলসিয়াস রেকর্ড করা হয়েছে।\nআরও পড়ুন- হুমায়ুনের বিরুদ্ধে তৃণমূলের প্রার্থী তারই জামাই? বিস্ফোরক মন্তব্যে তুঙ্গে জল্পনা\nআবহাওয়া দপ্তর জানিয়েছে, দার্জিলিং জেলাতেও আগামী কয়েকদিন কুয়াশার দাপট অব্যাহত থাকবে। হাওয়া অফিসের রিপোর্ট অনুযায়ী, শহরের সর্বনিম্ন তাপমাত্রা ১৭.৪°C এবং সর্বোচ্চ ২৯.৪°C রেকর্ড করা হয়েছে।ফেব্রুয়ারি ২০ তারিখ থেকে রাজ্যের তাপমাত্রা বাড়তে শুরু করবে। জেলার তাপমাত্রা সর্বনিম্ন ও সর্বোচ্চ উভয় ক্ষেত্রেই প্রায় ৩ ডিগ্রি সেলসিয়াস বৃদ্ধি পাবে। কলকাতায় সপ্তাহান্তে সর্বোচ্চ তাপমাত্রা ৩১°C পৌঁছাতে পারে। দক্ষিণবঙ্গের জেলার মধ্যে কলকাতা, হুগলিসহ অন্যান্য এলাকায় শুকনো আবহাওয়া থাকবে, ঝড় বা বৃষ্টির সম্ভাবনা নেই। তবে সকালে হালকা কুয়াশার সম্ভাবনা রয়েছে।\nআরও পড়ুন- বাংলায় ক্ষমতা দখলের লক্ষ্যে এবার বড় খেলা বিজেপি, মার্চ থেকেই বিরাট অ্যাকশনে গেরুয়া শিবির",
      "relevance_score": 0.0
    }
  ]
}