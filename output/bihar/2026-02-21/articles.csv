title,url,source,date,language,state,district,search_term,full_text,relevance_score
बिहार का मौसम (21 Feb 2026) Bihar Weather Today: फरवरी में ही पसीने छुड़ाएगी धूप! पटना समेत पूरे बिहार में बढ़ेग - Times Now Navbharat,https://news.google.com/rss/articles/CBMivgJBVV95cUxNOFlvT1k1RzV1NXJteHR1Y0NBSmVCLVZSWEFuVVZ2UHFZSDUya09pSDNKWWZRRGhScERKSVUzQVZPUmFLdEJzWTBOaU5yVW1rNnNNeE1UY0lmMWdJczJuOEZ3N2ZJbVBzLXhuMjQ3TUpBMjVwTUhaQm1wakpUeW41dzBFYVZkdmtOcW1lSFVMWTNpYjVUdFg2OEhzT2syeVVKdHNxX2NBWEVLOVk5MlpPZ3dnTXM1a1p1cENxQ1JmeXU1Ul9jcV9pUk9CZHQyMUNlUnItSEx6YmFadkg3R0g3bXp2WFhnRlJqNkxnd1RZeWVaN0d5Z3I4VjlyQkV6UEhkaURQMFpFTnNsaG1UYVVvTllOTVVnNHB3MEx5bGdMRHl6RjUtV0w2VHRQell1ODg0NmhVZUxGdG9zN25yR0HSAcMCQVVfeXFMT3BUREw2UnpaUXZEbUVUNFR1WmpJMk9HaFBELW9nVmlkMGRRT3lJOTVOSlpNeXRjLTJjNGpMakNnS2gzZkRYM1BrNTFqRkdrZG1xMzBsYmFlNHJza3VyVEpuX2U2V1dVS3ZpVFliTnZDa1ZxTkdRaEFsMmR6LWJFY0NHbzJ0UHExUE1NeVFSbUFmcElYLTZFQXBzY1RXaFBnc1dtMFhLaWRtU3Z6c2tlYkJyc09ZbW90R3JKTTZzS281TEhJSzFPY1JDM0plcTE5NXZ1TU9HUjJyZkM3RG5UZW1VbGx6RHhEbTJaTlVyV2pvTmhESjVCWVFXaXFIaFdLSFMxalhpNkFNTkdCaWdHbGVaNnY1ZExQVWJUa1hLYi1tSkhBMlhFMG9Ba2tNdm9wNENNTTdDcU9hNWg1TjJWa0VwVGs?oc=5,Times Now Navbharat,2026-02-21T08:28:30+05:30,hi,Bihar,,"(""पारा चढ़ा"" OR ""पारा पहुंचा"" OR तापमान OR ""तापमान बढ़ा"" OR ""रिकॉर्ड तोड़ गर्मी"" OR ""डिग्री सेल्सियस"" OR ""पारा उबला"" OR ""अधिकतम तापमान"") Bihar","बिहार का मौसम (21 Feb 2026) Bihar Weather Today: फरवरी में ही पसीने छुड़ाएगी धूप! पटना समेत पूरे बिहार में बढ़ेगा तापमान; जानें IMD का अपडेट
- Authored by: Nishant Tiwari
- Updated Feb 21, 2026, 08:28 AM IST
बिहार का मौसम (बिहार में आज का मौसम कैसा रहेगा) 21 Feb 2026: बिहार में मौसम करवट ले रहा है। दिन में गर्मी लगनी शुरू हो गई है। जल्द ही तापमान में बढ़ोतरी दर्ज की जाएगी। मौसम विभाग के अनुसार अगले कुछ दिनों तक मौसम शुष्क रहेगा और गर्मी धीरे-धीरे आ जाएगी। आइए जानते हैं बिहार के मौसम का हाल।
बिहार में बढ़ेगा पारा
बिहार में आज का मौसम (21 Feb 2026): बिहार में मौसम इन दिनों अपनी चाल बदल रहा है। गुलाबी ठंड की विदाई के साथ ही अब धीरे-धीरे गर्मी ने दस्तक देनी शुरू कर दी है। उत्तर प्रदेश और राजस्थान के ऊपर बने साइक्लोनिक सर्कुलेशन (Cyclonic Circulation) की वजह से बिहार के आसमान पर शनिवार और रविवार को बादलों का डेरा रह सकता है। मौसम के इस बदलते मिजाज के कारण रात के तापमान में दो डिग्री तक की बढ़ोतरी होने की उम्मीद है।
बादलों की लुका-छिपी और बढ़ता पारा
मौसम विभाग के पूर्वानुमान के मुताबिक, वीकेंड पर आसमान में बादलों की आवाजाही बनी रहेगी। इससे रात और सुबह की कनकनी कम होगी, लेकिन जैसे ही बादल छंटेंगे, न्यूनतम तापमान में फिर से गिरावट आ सकती है। फिलहाल जाड़ा अपनी विदाई के करीब है और राज्य के अधिकांश शहरों में दिन का तापमान 28 से 32 डिग्री के बीच बना हुआ है। मोतिहारी इस समय प्रदेश का सबसे गर्म शहर बना हुआ है, जबकि किशनगंज में अब भी सबसे अधिक ठंड दर्ज की जा रही है।
पटना के मौसम का हाल
राजधानी पटना में भी रविवार तक आंशिक रूप से बादल छाए रहने की संभावना है। बादलों की वजह से पटना का न्यूनतम तापमान 20 डिग्री सेल्सियस के करीब पहुंच सकता है, जिससे रातें थोड़ी गर्म महसूस होंगी। 21 फरवरी को शहर का अधिकतम तापमान 30 डिग्री के आसपास रहने का अनुमान है। हालांकि, नमी का स्तर काफी कम (24%) है, जिससे दिन में धूप तीखी और मौसम शुष्क बना रहेगा।
सावधानी रखने की जरूरत
फरवरी के इस आखिरी पखवाड़े में मौसम का दोहरा व्यवहार स्वास्थ्य के लिए चुनौती बना हुआ है। दोपहर में तेज धूप पसीना निकाल रही है, तो रात होते ही कंबल की जरूरत महसूस हो रही है। लापरवाही बरतने से सर्दी-खांसी और वायरल बुखार का खतरा बढ़ सकता है। ठंड अभी पूरी तरह खत्म नहीं हुई है, इसलिए सुबह-शाम सावधानी बरतें।बारिश की संभावना नहीं, किसानों को राहत
राज्य में फिलहाल 26 फरवरी तक बारिश की कोई संभावना नहीं जताई गई है। मौसम विभाग ने अगले सात दिनों का जो पूर्वानुमान जारी किया है, उसके अनुसार मौसम पूरी तरह शुष्क रहेगा। यह स्थिति उन किसानों के लिए बेहद अनुकूल है जो फसल कटाई या खेतों के अन्य कार्यों में जुटे हैं। धूप खिलने से फसलों को पकने में मदद मिलेगी।
देश और दुनिया की ताजा ख़बरें (Hindi News) पढ़ें हिंदी में और देखें छोटी बड़ी सभी न्यूज़ Times Now Navbharat Live TV पर। शहर (Cities News) अपडेट और चुनाव (Elections) की ताजा समाचार के लिए जुड़े रहे Times Now Navbharat से।",0.0
