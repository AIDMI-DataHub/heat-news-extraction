{
  "state": "Tamil Nadu",
  "district": "Tiruvallur",
  "date": "2026-02-20",
  "article_count": 1,
  "articles": [
    {
      "title": "﻿ கொளுத்தும் வெயிலில் இருந்து தப்பிக்க உணவில் நீர்ச்சத்து காய்கறிகள் சேர்க்கணும் சித்த மருத்துவர் ஆலோசனை - Dinamalar",
      "url": "https://news.google.com/rss/articles/CBMi_wFBVV95cUxQc05hTDd6SHpCZC1xUE1mWGFabzJnek9pZW54ZTZqM3E2ZlM1STNqWVdqV2VUZXdUcFRRelVVREdjV01pU0tKckFGR21Ia0g5R2xZbWxHNHI3VmJEekRrMk95R0YySVp6UTlFb2J1ZWxyWHR4N0FvSTBoTTdqNHBQV2pXUW9KMUxKbHgzclozMDc0UU8zSE5tcm9yaUhpWkFDdFAzWG42Y1U0ZHBnV3p0WFViazRTb2REQlA2SEcwQ1RwVWIwNmk1UmdDMGZIM1h0bW9QT0sxLXFsSzZoNHRjZEhYUkJlalpZMzFuZU8tU3BhZXRMVGc3YUplSXhyQ00?oc=5",
      "source": "Dinamalar",
      "date": "2026-02-20T07:02:10+05:30",
      "language": "ta",
      "state": "Tamil Nadu",
      "district": "Tiruvallur",
      "search_term": "(\"வெப்ப அலை\" OR \"அக்னி நட்சத்திரம்\" OR \"கடும் வெயில்\" OR \"கொளுத்தும் வெயில்\" OR \"எரிக்கும் வெயில்\" OR \"கடுமையான வெப்பம்\" OR \"வெயில் கொடுமை\" OR \"ஹீட் வேவ்\" OR \"கொடும் வெயில்\" OR \"வெப்பத்தின் தாக்கம்\" OR \"அசாதாரண வெப்பம்\") Tamil Nadu",
      "full_text": "/\nஉள்ளூர் செய்திகள்\n/\nதிருவள்ளூர்\n/\nகொளுத்தும் வெயிலில் இருந்து தப்பிக்க உணவில் நீர்ச்சத்து காய்கறிகள் சேர்க்கணும் சித்த மருத்துவர் ஆலோசனை\n/\nகொளுத்தும் வெயிலில் இருந்து தப்பிக்க உணவில் நீர்ச்சத்து காய்கறிகள் சேர்க்கணும் சித்த மருத்துவர் ஆலோசனை\nகொளுத்தும் வெயிலில் இருந்து தப்பிக்க உணவில் நீர்ச்சத்து காய்கறிகள் சேர்க்கணும் சித்த மருத்துவர் ஆலோசனை\nADDED : பிப் 20, 2026 05:37 AM\nதிருத்தணி: 'கொளுத்தும் வெயிலில் இருந்து தப்பிக்க, நீர்ச்சத்தான காய்கறிகளை உணவில் சேர்த்துக் கொள்ள வேண்டும்' என, சித்த மருத்துவர் திலகவதி அறிவுறுத்தியுள்ளார்.\nதிருத்தணி மற்றும் அதை சுற்றியுள்ள கிராமங்களில், சில நாட்களாக பகல் நேரத்தில் வெயில் கொளுத்தி வருகிறது. அதே நேரத்தில், இரவு 7:00 மணி - காலை 7:00 மணி வரை கடும் பனிப்பொழிவும் உள்ளது.\nஇதனால், சிலருக்கு பனி மற்றும் வெயில் ஒத்துவராததால் ஜலதோஷம், காய்ச்சல் மற்றும் இருமல் போன்ற பிரச்னைகளால் அவதிப்படுகின்றனர்.\nஇப்பிரச்னைகளில் இருந்து மக்கள் தப்பித்து கொள்ள, திருத்தணி சித்த மருத்துவர் எஸ்.திலகவதி கூறியதாவது:\nகாது, மூக்கு மற்றும் தொண்டை ஆகிய மூன்றுக்கு ஒரு இணைப்பு உள்ளது. எனவே, அதிகாலை நடைபயிற்சி அல்லது வேலைக்கு செல்வோர், இரு காதுகளில் பஞ்சு வைத்துக் கொண்டு செல்ல வேண்டும்.\nகுளிர்ந்த தண்ணீர் குடிக்காமல், வெந்நீர் பருக வேண்டும். வெயிலில் இருந்து தப்பிக்க காய்கறி சூப், மிளகு அதிகளவில் போட்டு குடிக்கலாம். அனைவரும் கட்டாயம் மூச்சு பயிற்சி செய்ய வேண்டும். இப்பயிற்சி செய்வதால், நோய் எதிர்ப்பு சக்தி அதிகரிப்பதுடன், நுரையீரல் சம்பந்தமான நோய் தீரும்.\nஅதிக சளி இருந்தால், கற்பூரவல்லி இரண்டு இலையை தினமும் சாப்பிடலாம். கிழங்கு வகைகளை தவிர்த்து, நீர்ச்சத்து அதிகமுள்ள தர்ப்பூசணி, சுரக்காய், பீர்க்கங்காய், முள்ளங்கி, வாழை தண்டு போன்றவற்றை உணவில் அதிகளவில் சேர்த்துக் கொள்ளலாம்.\nவாரத்திற்கு ஒரு முறை அனைவரும் தலையில் எண்ணெய் தேய்த்து வெந்நீரில் குளிக்க வேண்டும். இதை தொடர்ந்து செய்து வந்தால், கோடை வெயிலில் இருந்து தப்பிக்க முடியும்.\nஇவ்வாறு அவர் கூறினார்.",
      "relevance_score": 0.0
    }
  ]
}