title,url,source,date,language,state,district,search_term,full_text,relevance_score
സംസ്ഥാനത്ത് ചൂട് കൂടുന്നു; 11 മുതൽ 3 വരെ തുടർച്ചയായി സൂര്യപ്രകാശം ഏൽക്കരുത്; മുന്നറിയിപ്പുമായി ദുരന്ത നിവാരണ അതോറിറ്റി - Indian Express - Malayalam,https://news.google.com/rss/articles/CBMiogFBVV95cUxPWHR5eHgxT3NwSFVWYVN5V1ZsZHExazRzMXBPSHBsM0tHanZpR2tsZ1JvNkRDTV9ZXzRoZk9PZTBpZXhsV0xmV2xCOFVwekpSYm5ZcVBBckVXUHRsVlZfVS0wWmluZFdtVGdwQWxxREdFdGtOeEoxOU43LW5wRTNYakJ0Y3dSU19oVkdvLTduY011TVQxYzJKMzN2SDhaTG5kZmfSAaIBQVVfeXFMT1h0eXh4MU9zcEhVVmFTeVdWbGRxMWs0czFwT0hwbDNLR2p2aUdrbGdSbzZEQ01fWV80aGZPT2UwaWV4bFdMZldsQjhVcHpKUmJuWXFQQXJFV1B0bFZWX1UtMFppbmRXbVRncEFscURHRXRrTnhKMTlONy1ucEUzWGpCdGN3UlNfaFZHby03bmNNdU1UMWMySjMzdkg4WkxuZGZn?oc=5,Indian Express - Malayalam,2026-02-12T15:30:28+05:30,ml,Kerala,Thiruvananthapuram,"(സൂര്യാഘാതം OR ""ഹീറ്റ് സ്ട്രോക്ക്"" OR ""ചൂടേറ്റ് മരണം"" OR ""വെയിലേറ്റ് മരണം"" OR നിര്‍ജലീകരണം OR ""ആശുപത്രിയില്‍ പ്രവേശിപ്പിച്ചു"" OR ""ചൂടുമൂലം അസുഖം"") Kerala","തിരുവനന്തപുരം: സംസ്ഥാനത്ത് ഉയർന്ന ചൂട് റിപ്പോർട്ട് ചെയ്യപ്പെടുന്ന സാഹചര്യത്തിൽ പൊതുജനങ്ങൾക്കായി ജാഗ്രത നിർദേശം പുറപ്പെടുവിച്ച് സംസ്ഥാന ദുരന്ത നിവാരണ അതോറിറ്റി. ഉയർന്ന ചൂട് സൂര്യാഘാതം, സൂര്യാതപം, നിർജലീകരണം തുടങ്ങി നിരവധി ഗുരുതരമായ ആരോഗ്യപ്രശ്നങ്ങൾക്ക് കാരണമാകും. ആയതിനാൽ പൊതുജനങ്ങൾ ജാഗ്രത നിർദേശങ്ങൾ പാലിക്കേണ്ടതാണ്.
പകൽ 11 മുതല് വൈകീട്ട് 3 വരെയുള്ള സമയത്ത് നേരിട്ട് ശരീരത്തിൽ കൂടുതൽ സമയം തുടർച്ചയായി സൂര്യപ്രകാശം ഏൽക്കുന്നത് ഒഴിവാക്കുക. ദാഹമില്ലെങ്കിലും വെള്ളം കുടിക്കുന്നത് തുടരുക. പരമാവധി ശുദ്ധജലം കുടിക്കുക. നിർജലീകരണമുണ്ടാക്കുന്ന മദ്യം, കാപ്പി, ചായ, കാർബണേറ്റഡ് സോഫ്റ്റ് ഡ്രിങ്കുകൾ തുടങ്ങിയ പാനീയങ്ങള് പകല് സമയത്ത് ഒഴിവാക്കുക.
Also Read: കൊച്ചിയിൽ പൂക്കുന്ന മെക്സിക്കൻ വസന്തം
അയഞ്ഞ, ഇളം നിറത്തിലുള്ള കോട്ടൺ വസ്ത്രങ്ങള് ധരിക്കുക. പുറത്തിറങ്ങുമ്പോൾ പാദരക്ഷകൾ ധരിക്കുക. കുടയോ തൊപ്പിയോ ഉപയോഗിക്കുന്നത് നല്ലതായിരിക്കും. പഴങ്ങളും പച്ചക്കറികളും ധാരാളമായി കഴിക്കുക. ഒആർഎസ് ലായനി, സംഭാരം തുടങ്ങിയവയുടെ ഉപയോഗം പ്രോത്സാഹിപ്പിക്കുക. മാർക്കറ്റുകൾ, കെട്ടിടങ്ങൾ, മാലിന്യശേഖരണ-നിക്ഷേപ കേന്ദ്രങ്ങൾ (ഡംപിങ് യാർഡ്) തുടങ്ങിയ ഇടങ്ങളിൽ തീപിടുത്തങ്ങൾ വർധിക്കാനും വ്യാപിക്കാനുമുള്ള സാധ്യത കൂടുതലാണ്. ഫയർ ഓഡിറ്റ് നടത്തേണ്ടതും കൃത്യമായ സുരക്ഷാ മുൻകരുതൽ സ്വീകരിക്കുകയും ചെയ്യേണ്ടതാണ്. ഇവയോട് ചേർന്ന് താമസിക്കുന്നവരും സ്ഥാപനങ്ങൾ നടത്തുന്നവരും പ്രത്യേകം ജാഗ്രത പാലിക്കുക.
Also Read: ശബരിമല സ്വർണക്കൊള്ള; തിരുവാഭരണം മുന് കമ്മീഷണര് കെ.എസ് ബൈജുവിന് ജാമ്യം
ചൂട് അധികരിക്കുന്ന സാഹചര്യത്തിൽ കാട്ടുതീ വ്യാപിക്കാനുള്ള സാധ്യതയുണ്ട്. വനമേഖലയോട് ചേർന്ന് താമസിക്കുന്നവരും വിനോദ സഞ്ചാരികളും പ്രത്യേകം ജാഗ്രത പാലിക്കണം. കാട്ടുതീ ഉണ്ടാകാനുള്ള സാഹചര്യങ്ങൾ ഒഴിവാക്കണം. വനം വകുപ്പിൻറെ നിർദേശങ്ങൾ കർശനമായി പാലിക്കണം. വിദ്യാഭ്യാസ സ്ഥാപനങ്ങളിൽ വിദ്യാർഥികൾക്ക് ശുദ്ധമായ കുടിവെള്ളവും ക്ലാസ്സ് മുറികളിൽ വായു സഞ്ചാരവും ഉറപ്പാക്കേണ്ടതാണ്. പരീക്ഷാക്കാലമായാൽ പരീക്ഷാഹാളുകളിലും ജലലഭ്യത ഉറപ്പാക്കണം.
Also Read: ദേശീയ പണിമുടക്ക് ; കേരളം നിശ്ചലം, കട കമ്പോളങ്ങൾ തുറന്നില്ല, ബസ് സർവ്വീസുകൾ മുടങ്ങി
വിദ്യാർഥികളുടെ കാര്യത്തിൽ സ്കൂള് അധികൃതരും രക്ഷിതാക്കളും പ്രത്യേകശ്രദ്ധ പുലര്ത്തേണ്ടതാണ്. കുട്ടികൾക്ക് കൂടുതൽ വെയിലേൽക്കുന്ന അസംബ്ലികളും മറ്റ് പരിപാടികളും ഒഴിവാക്കുകയോ സമയക്രമീകരണം നടത്തുകയോ ചെയ്യേണ്ടതാണ്. കുട്ടികളെ വിനോദ സഞ്ചാരത്തിന് കൊണ്ടുപോകുന്ന സ്കൂളുകള് രാവിലെ 11 മുതല് വൈകീട്ട് 3 വരെ കുട്ടികള്ക്ക് നേരിട്ട് ചൂട് ഏല്ക്കുന്നില്ല എന്ന് ഉറപ്പ് വരുത്തുക. അംഗനവാടി കുട്ടികൾക്ക് ചൂട് ഏൽക്കാത്ത തരത്തിലുള്ള സംവിധാനം നടപ്പാക്കാൻ അതാത് പഞ്ചായത്ത് അധികൃതരും അംഗനവാടി ജീവനക്കാരും പ്രത്യേകം ശ്രദ്ധിക്കണം.",0.0
