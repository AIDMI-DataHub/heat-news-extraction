{
  "state": "Rajasthan",
  "district": "Jaipur",
  "date": "2026-02-21",
  "article_count": 1,
  "articles": [
    {
      "title": "राजस्थान में अगले एक सप्ताह कैसा रहेगा मौसम? कई शहरों में तापमान 30 डिग्री के पार, पढ़ें अपडेट - Navbharat Times",
      "url": "https://news.google.com/rss/articles/CBMiigJBVV95cUxOVVhnc1Y1TDF0YWhsV01UQ19MaTYyTFQ2SDBSby1jZldfWkk2dWxDTzZCbE55OUhjX0JESk9GSm5EU0FMcVVlWEJpT2lfUU5oSS1VMG1tQk51NThIMXh5U19NYTduLWxaRVI5dVAzamZFMGtmLXUtdEp2b2FzVHFvOVAtbXJfLWNJMDVjSmRMQXp5OWdqSG5yRFhQaV9OblU2dVN6MzF4YmJmWlUzZWhMS1hnbnN2aWJBQ3pEQS1NWVNVUkMzYWdQSl9HRUtPYWlkUFRMaDBxVkMtWXgxMEZFTE5YdG9ERS1TazNMYjdWLTQ4eDVUamJqRTFSZ0lNNDFWaDZuNnJvWlVHd9IBjwJBVV95cUxQNU9OWks2bDFGY19tY2ZjaWVLM1dyQldaQ0luMnZHM0hQTXY2SEN1REdGRlVyQkU5TVY0RVc3eTdCbm1oamhVTWxUNE9FSE1LRkxEM2llQjdtTVJldGYwdEtLZnNWUDgtWF9hdXlEdV9NWlFSWC14clhRSnFqQndRYm9CVUtiTlRRMFlvVVlYVG92bHdLTkljVndrbnBQMjhYeFpGR3c1ejhlUU4zdk0ycGxsZENrVnZJQ1JDZFMtN0ZldW5ERVFkaTZZcnUyd25mdVI4WHlnZU1rdzI3VG9IdDc1cWQ3czVIUFJKa25DU0RMWTJtZERQMTlVVm1mX3NDOXVPT25wd0hDZENtbVFF?oc=5",
      "source": "Navbharat Times",
      "date": "2026-02-21T10:16:48+05:30",
      "language": "hi",
      "state": "Rajasthan",
      "district": "Jaipur",
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Rajasthan",
      "full_text": "Rajasthan Weather News: राजस्थान में मौसम साफ रहने का अनुमान है और यह भी बताया गया है कि तापमान में बढ़ोतरी से दिन में गर्मी बढ़ेगी। प्रदेश के कई शहरों में पारा 30 डिग्री के पार पहुंच चुका है। यहां पढ़ें राजस्थान के मौसम का ताजा अपडेट।\nहाइलाइट्स\nएक हफ्ते तक मौसम रहेगा साफ\n6 शहरों में पारा 30° के पार\nपश्चिमी इलाकों में बढ़ा तापमान\nदिन में गर्मी, रात हल्की ठंड\nजयपुर: राजस्थान में मौसम अब धीरे-धीरे करवट ले रहा है। तापमान में लगातार बढ़ोतरी के साथ ठंड का असर कमजोर पड़ने लगा है। जयपुर स्थित मौसम विज्ञान केंद्र के अनुसार आने वाले लगभग एक सप्ताह तक प्रदेश में मौसम शुष्क और साफ बना रहेगा। आसमान खुला रहने से दिन के समय हल्की गर्मी महसूस होने का अनुमान है, जबकि सुबह-शाम अभी हल्की ठंड बनी रह सकती है। शुक्रवार को प्रदेश के छह प्रमुख शहरों में अधिकतम तापमान 30 डिग्री सेल्सियस या उससे अधिक दर्ज किया गया। वहीं न्यूनतम तापमान 11 से 17 डिग्री सेल्सियस के बीच रिकॉर्ड हुआ। अधिकांश इलाकों में दिनभर तेज धूप निकलने से लोगों को ठंड से काफी राहत मिली।\nराजस्थान के पश्चिमी हिस्सों में तापमान में तेज बढ़ोतरी\nपिछले 24 घंटे के मौसम पर नजर डालें तो पश्चिमी राजस्थान के बाड़मेर और जालोर क्षेत्र में तेज धूप के कारण अधिकतम तापमान में करीब 2 डिग्री सेल्सियस तक की बढ़ोतरी दर्ज की गई। शुक्रवार को राज्य में सबसे अधिक अधिकतम तापमान 33.4 डिग्री सेल्सियस बाड़मेर में रिकॉर्ड हुआ, जो सामान्य से ऊपर माना जा रहा है। बाड़मेर के अलावा जोधपुर में 31 डिग्री, फलोदी में 31.4 डिग्री, जैसलमेर में 30.3 डिग्री, पाली में 30.1 डिग्री और जालोर में 31.2 डिग्री सेल्सियस अधिकतम तापमान दर्ज किया गया। इन शहरों में तापमान औसत से थोड़ा अधिक रहा, जिससे दिन के समय गर्माहट का एहसास बढ़ा।\nआने वाले दिनों में प्रदेश में मौसम शुष्क और साफ रहने की संभावना है, जिससे दिन के तापमान में क्रमिक बढ़ोतरी देखने को मिलेगी।\nराधेश्याम शर्मा, मौसम विज्ञान केंद्र जयपुर के निदेशक\nअन्य संभागों में भी धूप से राहत\nप्रदेश के अजमेर, भरतपुर, कोटा और उदयपुर संभागों में भी दिनभर तेज धूप निकलने से ठंड का असर कम देखने को मिला। जयपुर में शुक्रवार को अधिकतम तापमान 28 डिग्री सेल्सियस दर्ज किया गया, जो सामान्य के आसपास माना जा रहा है। मौसम विशेषज्ञों का कहना है कि फिलहाल किसी बड़े मौसम बदलाव के संकेत नहीं हैं। साफ मौसम और धूप के कारण आने वाले दिनों में तापमान में धीरे-धीरे और बढ़ोतरी हो सकती है, जिससे दिन के समय गर्मी का असर और स्पष्ट महसूस होगा। हालांकि रात के तापमान में अभी अधिक गिरावट की संभावना नहीं जताई गई है।\nलेखक के बारे मेंसम्ब्रत चतुर्वेदीसम्ब्रत चतुर्वेदी, नवभारत टाइम्स डिजिटल में सहायक समाचार संपादक हैं। पत्रकारिता में 20 साल से अधिक का अनुभव है। राजस्थान की राजनीति, अपराध, शिक्षा, कला एवं संस्कृति की खबरें कवर करते हैं। वह बीते 5 साल से NBT (डिजिटल) के साथ जुड़े हैं। उनका पत्रकारिता करियर राजस्थान पत्रिका, जयपुर से शुरू हुआ था। दैनिक भास्कर डिजिटल और नेटवर्क-18 जैसे प्रतिष्ठित मीडिया संस्थानों में स्टेट टीम के नेतृत्व का अनुभव है। वे राजस्थान यूनिवर्सिटी से स्नातकोत्तर और पत्रकारिता में पीजी डिप्लोमा कर चुके हैं।... और पढ़ें\nकन्वर्सेशन शुरू करें\nStateकी ताजा खबरें, ब्रेकिंग न्यूज, अनकही और सच्ची कहानियां, सिर्फ खबरें नहीं उसका विश्लेषण भी। इन सब की जानकारी, सबसे पहले और सबसे सटीक हिंदी में देश के सबसे लोकप्रिय, सबसे भरोसेमंद Hindi Newsडिजिटल प्लेटफ़ॉर्म नवभारत टाइम्स पर",
      "relevance_score": 0.0
    }
  ]
}