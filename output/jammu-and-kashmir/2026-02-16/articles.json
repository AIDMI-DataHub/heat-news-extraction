{
  "state": "Jammu and Kashmir",
  "district": null,
  "date": "2026-02-16",
  "article_count": 1,
  "articles": [
    {
      "title": "जम्मू-कश्मीर में दिन में छूटने लगा पसीना, पढ़े अगले 5 दिन का वेदर अपडेट - Jagran",
      "url": "https://news.google.com/rss/articles/CBMi7wFBVV95cUxNeE5ScE1temo2MzV2dmIyNXFYdG0tVEtlam9BQkRhajBubkdhNHRWTGlWQ2lvQlRaSFA3cDJUM3ZwNWVnaXhfVzl3SklYb25ZN2lFVlpWZmo1dXlkTmhjR1RRRFBRM21mTHhyX3hMdnFZRFU5MEVWdW9TZW1EaXNCM2lDZVJ3d09vN2owYVQ3d3FLRUhpb2RDNWVvTTl5aVlXRHNZV1lUY2dOWHl0aERyR0tESEk4VjJoUUxNRFRUNFZGMjJLNVdyNUpIQmZSSTV0MDVmMWkxQzB5QVJQR3FUV3kyRXRSMEJPWVNDVFkzUQ?oc=5",
      "source": "Jagran",
      "date": "2026-02-16T07:48:00+05:30",
      "language": "hi",
      "state": "Jammu and Kashmir",
      "district": null,
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Jammu and Kashmir",
      "full_text": "जम्मू-कश्मीर में दिन में छूटने लगा पसीना, पढ़े अगले 5 दिन का वेदर अपडेट\nजम्मू-कश्मीर में मौसम साफ होने से तापमान में उछाल आया है, जिससे दिन में गर्मी बढ़ गई है। श्रीनगर सहित घाटी में अधिकतम तापमान सामान्य से 7-9 डिग्री ऊपर ...और पढ़ें\nजागरण संवाददाता, जम्मू। मौसम साफ रहने से जम्मू-कश्मीर के तापमान में उछाल आया है। जम्मू समेत अन्य मैदानी इलाकों में दिन में तपिश का अहसास बढ़ा है। घाटी में भी अधिकतम तापमान सामान्य से 7 से 9 डिग्री ऊपर चल रहा है। हालांकि, प्रदेश के अधिकांश हिस्सों में रात में ठंडक कायम है।\nमौसम विज्ञान केंद्र श्रीनगर के अनुसार आगामी 21 फरवरी तक मौसम लगभग साफ रहेगा, जिससे तापमान में बढ़ोतरी होगी। घाटी में रविवार को मौसम साफ रहा। राजधानी श्रीनगर में दिन का तापमान सामान्य से 7.6 डिग्री चढ़कर 18.0, पहलगाम में 14.4, गुलमर्ग में 9.8 डिग्री सेल्सियस दर्ज किया गया।\nजम्मू में दिन में गर्मी का अहसास बढ़ा है। यहां दिन का तापमान सामान्य से 3.1 डिग्री चढ़कर 25.0 और न्यूनतम तापमान 11.1 डिग्री सेल्सियस दर्ज किया गया। इसी तरह बनिहाल में अधिकतम तापमान 18.5, बटोत में 19.1, कटड़ा में 24.1 और भद्रवाह में 19.8 डिग्री सेल्सियस दर्ज किया गया।\nभद्रवाह-बनी-बसोहली राजमार्ग बहाल\nखराब मौसम के बीच किए गए एक ऑपरेशन में बॉर्डर रोड आर्गनाइजेशन (बीआरओ) ने रविवार को डोडा और कठुआ जिलों के बीच कनेक्टिविटी बहाल करते हुए स्ट्रेटेजिक भद्रवाह-बनी-बसोहली राजमार्ग को बहाल कर दिया।\nरक्षा प्रवक्ता ने बताया कि छत्तरगला पास पर हाल ही में हुई भारी बर्फबारी ने 65 किलोमीटर लंबे हिस्से पर गाड़ियों की आवाजाही बाधित हुई थी, जिससे पहाड़ी इलाकों के बीच यह महत्वपूर्ण लिंक कुछ समय के लिए टूट गया था।\nइस ऑपरेशन में 35 बार्डर रोड टास्क फोर्स (बीआरटीएफ) की 69 और 118 रोड कंस्ट्रक्शन कंपनी (आरसीसी) ने कैलाश पर्वत श्रृंखला में आशापति ग्लेशियर और तलहटी के पास मुश्किल इलाकों में बर्फ हटाने का एक बड़ा अभियान चलाया। प्रवक्ता ने बताया कि अधिक बर्फ जमा होने, शून्य तापमान और काम करने के मुश्किल हालात के बावजूद टीमों ने आम मौसमी शेड्यूल से पहले ट्रैफिक बहाल करने में सफलता पाई।",
      "relevance_score": 0.0
    }
  ]
}