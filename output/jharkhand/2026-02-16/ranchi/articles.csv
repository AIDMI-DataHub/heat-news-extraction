title,url,source,date,language,state,district,search_term,full_text,relevance_score
"झारखंड में गर्मी की एंट्री, गुमला अब भी सबसे ठंडा जिला - Johar LIVE",https://news.google.com/rss/articles/CBMilAFBVV95cUxPa1IybEUzR0xtcnhTOUdWRWtxUHJpc2VUX3hsYlktZUw3d3pWbVFmYkY3eDFVemFPaFZoNkZpT2FzVTJHMHBMSjRBMW1nODVmemQwMm0xa3diOG10cTN4bUc4anl4aTJmZmFQaHJZQU4xVml5NGJDc3dZWWR0OFAtN2cwZWVHTmN3YkdKUzRrNG1iMjds?oc=5,Johar LIVE,2026-02-16T08:36:07+05:30,hi,Jharkhand,Ranchi,"लू (Bokaro OR Chatra OR Deoghar OR Dhanbad OR Dumka OR ""East Singhbhum"" OR Garhwa OR Giridih OR Godda OR Gumla OR Hazaribag OR Jamtara OR Khunti OR Koderma OR Latehar OR Lohardaga OR Pakur OR Palamu OR Ramgarh OR Ranchi OR Sahibganj OR Seraikela-Kharsawan OR Simdega OR ""West Singhbhum"")","Ranchi : झारखंड में अब मौसम धीरे-धीरे करवट लेने लगा है। ठंड की विदाई और गर्मी की एंट्री शुरू हो चुकी है। पिछले 24 घंटों में राज्य के कई जिलों में न्यूनतम तापमान 13 से 15 डिग्री के बीच दर्ज किया गया है। खासकर लोहरदगा, लातेहार और जमशेदपुर में रात का तापमान अब पहले से ज्यादा हो गया है, जिससे साफ है कि ठंड अब धीरे-धीरे कम हो रही है।
गुमला अब भी सबसे ठंडा
हालांकि पूरे राज्य में गर्मी की आहट सुनाई दे रही है, लेकिन गुमला में अभी भी ठंड का असर बना हुआ है। गुमला का न्यूनतम तापमान 8.3 डिग्री दर्ज किया गया है, जो पूरे झारखंड में सबसे कम है। यहां के लोगों को अब भी सुबह-शाम कड़ाके की ठंड का सामना करना पड़ रहा है। यानी बाकी जिलों में भले ही राहत मिल रही हो, लेकिन गुमला में ठंड अभी टिकी हुई है।
रांची में दिन गर्म, रात ठंडी
राजधानी रांची का मौसम भी इन दिनों थोड़ा अलग अंदाज में नजर आ रहा है। दिन में हल्की गर्मी महसूस हो रही है, जबकि सुबह और रात में ठंड का एहसास बना हुआ है। यहां न्यूनतम तापमान 13 डिग्री और अधिकतम तापमान 26 डिग्री दर्ज किया गया है। मतलब साफ है कि दिन में धूप चुभने लगी है, लेकिन रात को अब भी हल्की ठंड लग रही है।
आज से और बढ़ेगा तापमान
मौसम विभाग के मुताबिक आज यानी सोमवार से झारखंड के मौसम में और बदलाव देखने को मिलेगा। न्यूनतम और अधिकतम तापमान दोनों में 3 से 4 डिग्री तक की बढ़ोतरी दर्ज की जा सकती है। तापमान बढ़ने के साथ ही कंकनी वाली ठंड अब लगभग खत्म हो जाएगी।
इन जिलों में 15 डिग्री के पार पहुंचा पारा
जमशेदपुर के साथ-साथ सरायकेला और खरसावां में भी न्यूनतम तापमान 15 डिग्री तक पहुंच चुका है। इससे साफ है कि इन इलाकों में अब ठंड की पकड़ ढीली पड़ रही है और गर्मी की शुरुआत हो चुकी है।
Also Read : कुख्यात राहुल सिंह का आदेश मिलते ही रांची में कर देते बड़ा कांड, कटप्पा समेत तीन शूटर हथियार के साथ गिरफ्तार",0.0
