{
  "state": "Jharkhand",
  "district": null,
  "date": "2026-02-12",
  "article_count": 2,
  "articles": [
    {
      "title": "Jharkhand Aaj Ka Mausam झारखंड में फरवरी में चढ़ा तापमान, दक्षिणी जिलों का तापमान पहुंचा 33 डिग्री, जानें आ... - News18 Hindi",
      "url": "https://news.google.com/rss/articles/CBMinAJBVV95cUxPQm1jVTVfMWJrd3RBeElmVkw3Z0pvS3pwYXF0M3ZfdmlpbFlpMkpnX2cxOW1mSEcwX280YktPTEYyZ1E4QnRwVUhaTEY0UFRTbnhMNll2WkZIODBweElqTVRPTDF2YUt6UlotMnc2bklhcUJhdk1sZ0RtZlRPVnpIRlRVbVdsYk9lWWhqeU9LbzJoMHdtdF96SHRsWHUzV2lqRWtaMlJvNGxQbHV0dWUyQlVMZkZPbDRzdWRXX2pKLUFOQURhV1lxcHc1Z3JObnlzZmJ2eDVETWhicWxZQXF1VUp5bVo0RE9aRGVXSjBSVnk4ZWFhUC1CemQyUWFuYUlqRHE0YXhOb2xQcW1KVEJKNE1xSmRIVm9tc3dYU9IBogJBVV95cUxNWFJvRnVwSkRtckFSVV9tMkR3UGNQMTdwWF8wak10bkF6Y2taZ2hlMWV4RDBvVjN1WUJ1b1lvX1RWXzJtQXdXN0p6T3dBZmRQd1Z4NHJfWlVBczU1QWN6Q3h1MVdXWVRtRFQtZDVGWXJ2OU44UExjRGUwa0ZaTnRGUkVJVFhGa21iQWJMdmdqMUtQVnF0NkRkaElkaERHcUliNERXN0RaTTQ2N25tRGRtZkVsdkhZc2huaHptYndaREQ5aWp1MzNjc3pUdmlIVnlXTXE4ZmNqOEE4T0drWDhMY3BScXdTNTRQRnFOSkthVHlMTnlLaFBMNU04V3pYVXNfZkVqUXd6NTdRWEdsZldsQ2VGQkpkQkd1bmpXVk0tMjFMdw?oc=5",
      "source": "News18 Hindi",
      "date": "2026-02-12T05:33:28+05:30",
      "language": "hi",
      "state": "Jharkhand",
      "district": null,
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Jharkhand",
      "full_text": "Jharkhand Aaj Ka Mausam झारखंड में फरवरी में चढ़ा तापमान, दक्षिणी जिलों का तापमान पहुंचा 33 डिग्री, जानें आज कैसा रहेगा मौसम\nLast Updated:\nJharkhand Weather Today: झारखंड के रांची, जमशेदपुर, देवघर, गोड्डा में फरवरी माह में ही भीषण गर्मी पड़ना शुरू हो गई है. यहां का तापमान लगभग 33 डिग्री तक पहुंच गया है. वहीं, झारखंड के जंगल वाले इलाकों में जैसे गुमला, खूंटी, लोहरदगा में सुबह-शाम ठंड पड़ रही है. जहां गुमला का न्यूनतम 6.6 डिग्री दर्ज किया गया है.\nरांची : झारखंड की राजधानी रांची में अब गर्मी दस्तक देने लगी है. दोपहर में तो आलम यह है कि कई लोग तो स्वेटर पहने हुए भी नजर नहीं आ रहे हैं. थोड़ी सी धूप में खड़े हो जाएं तो गर्मी और पसीना दोनों ही देखने को मिल रही है. ऐसे में यह कहना गलत नहीं होगा कि अब दोपहर में स्वेटर की जरूरत ना के बराबर पढ़ रही है. सिर्फ रांची ही नहीं, बल्कि जमशेदपुर, सरायकेला खरसावां, देवघर व गोड्डा जैसे जिले का भी यही हाल है. इसका मतलब है कि झारखंड में गर्मी ने दस्तक दे दिया है.\n33 डिग्री पहुंचा अधिकतम तापमान\nझारखंड में जो खासतौर पर दक्षिणी जिले हैं, जिनमें पूर्वी और पश्चिम सिंहभूम, सरायकेला खरसावां और सिमडेगा जिले आते हैं. वहां का अधिकतम तापमान 32 से 33 डिग्री के बीच देखा जा रहा है. जिस वजह से दोपहर में तो यहां पर स्वेटर भूल ही जाइये. हालांकि, सुबह-शाम हल्की ठंड एक पतली स्वेटर की जरूरत जरूर महसूस करवाती है, इससे अधिक नहीं. यहां का न्यूनतम तापमान भी 14 डिग्री के आसपास पहुंच गया है.\nशहरों का तापमान और AQI\nAdvertisement\nनोट- ( ये आंकड़े गुरुवार के हैं )\nझारखंड के जंगल वाले इलाके में अभी है ठंड\nवैसे तो अब झारखंड से धीरे-धीरे एक बार फिर से ठंड की विदाई तय मानी जा रही है, लेकिन खासतौर पर जो जंगल वाले इलाके हैं, जिनमें गुमला, खूंटी, लोहरदगा, लातेहार, रांची, हजारीबाग और रामगढ़ जैसी इलाके आते हैं. वहां सुबह और शाम कंकनी महसूस हो रही है. गुमला में तो सबसे कम न्यूनतम तापमान 6.6 डिग्री भी दर्ज किया जा रहा है. वहीं, आज इन जिलों में न्यूनतम तापमान 10 से 11 डिग्री के बीच रहने की संभावना है. यानी कि सिर्फ इन जिलों में आपको हल्की ठंड महसूस होगी. बाकी अन्य जिलों में स्थिति सामान्य पहुंच गई है.\nAbout the Author\nBrijendra Pratap Singh\nबृजेंद्र प्रताप सिंह डिजिटल-टीवी मीडिया में लगभग 4 सालों से सक्रिय हैं. मेट्रो न्यूज 24 टीवी चैनल मुंबई, ईटीवी भारत डेस्क, दैनिक भास्कर डिजिटल डेस्क के अनुभव के साथ 14 मई 2024 से News.in में सीनियर कंटेंट राइटर...और पढ़ें\nऔर पढ़ें",
      "relevance_score": 0.0
    },
    {
      "title": "झारखंड में चढ़ने लगा पारा, बर्फीली हवाओं का मिजाज बदला, चाईबासा सबसे ज्यादा गर्म, गुमला सबसे सर्द - ETV Bharat",
      "url": "https://news.google.com/rss/articles/CBMixgFBVV95cUxORnI3MlJxemx1Mm1kazdOVENJV0NzNGFoVG1WMnZlYjdxcU1XU0tlYnEyaEZ0dnI1cEFFNThhRjJrV1NHLURZaGFZSmZyTWhQY1NrMGI0OXdPMk83WWtuXy16bmVqbG84Nzl3R3BneThvUkxyWG9fYzhYOE01Tkp6ZFNsYXRKXzBtck1ESnJpVndqUkRpemF2Q0w3Y19jZlpPcVpVYnpEaHljX3pnVGtCWmZlV0tIV1YxMkdoY2tCWV9kZ09zNlHSAcsBQVVfeXFMTTd3c1FSZVUzcnpIdUVKZ1dSWk1zTm9FV2dkT2d5eU45YnBsWmJFOFdEdnpudWtSUXhZaUZWWV94LUIwOTdUcFF6azNvODFNcFJBd0wyWi1oUjU2OUd3TUhDbElXUUxkU3kweldEVXdrTUgzamU0dkJLem42WWx5RUxhT3hiOWFaZThaYnJDTDZNcEx1UDVXTVJEUFJsR2lzWXNqR1FobzRDdzJuUFFxa2VZRldvcGdtREowN1Z5aS1Sc0EzUFQ0VlU1WVE?oc=5",
      "source": "ETV Bharat",
      "date": "2026-02-12T13:54:37+05:30",
      "language": "hi",
      "state": "Jharkhand",
      "district": null,
      "search_term": "(\"पारा चढ़ा\" OR \"पारा पहुंचा\" OR तापमान OR \"तापमान बढ़ा\" OR \"रिकॉर्ड तोड़ गर्मी\" OR \"डिग्री सेल्सियस\" OR \"पारा उबला\" OR \"अधिकतम तापमान\") Jharkhand",
      "full_text": "झारखंड में चढ़ने लगा पारा, बर्फीली हवाओं का मिजाज बदला, चाईबासा सबसे ज्यादा गर्म, गुमला सबसे सर्द\nझारखंड का मौसम तेजी से बदल रहा है. कई जिलों के न्यूनतम और अधिकतम तापमान में इजाफा हुआ है.\nरांची: झारखंड में आज से पारा चढ़ने लगा है. बर्फीली हवाओं का मिजाज बदल गया है. हवा से ठंड की तासीर कम होने लगी है. न्यूनतम पारा और अधिकतम पारा में इजाफा हुआ है. दक्षिणी झारखंड में आने वाले पूर्वी सिंहभूम, पश्चिमी सिंहभूम और सरायकेला में सबसे ज्यादा तापमान रिकॉर्ड हुआ है. इसी तरह का मौसम 13 फरवरी को भी देखने को मिल सकता है, लेकिन उसके बाद फिर मौसम के मिजाज में बदलाव की संभावना जतायी गई है. लिहाजा, रात वाली सर्दी से फिलहाल छुटकारा मिलता नहीं दिख रहा है.\nकई जिलों में गर्मी ने दी दस्तक\nमौसम केंद्र, रांची की ओर से 12 फरवरी को जारी रिपोर्ट के मुताबिक पिछले 24 घंटों में चाईबासा जिला में सबसे ज्यादा गर्मी महसूस की गई है, क्योंकि यहां का अधिकतम तापमान 33.2 डिग्री सेल्सियस तक पहुंच चुका है. दूसरे नंबर पर 32.7 डिग्री के साथ सरायकेला जिला रहा. इसके अलावा जमशेदपुर में 31.7 और डाल्टनगंज में 31.6 डिग्री तक पारा चढ़ गया है. रांची का अधिकतम तापमान 27.2 डिग्री, बोकारो का 28.1 डिग्री, देवघर का 28.8 डिग्री, खूंटी में 29.0 डिग्री, पाकुड़ में 29.3 डिग्री और सिमडेगा में 29.8 डिग्री रहा है. एकमात्र लातेहार ऐसा जिला ऐसा है जहां का अधिकतम तापमान अभी भी सबसे कम 22.3 डिग्री सेल्सियस रिकॉर्ड हुआ है.\nन्यूनतम पारा में इजाफा\nमौसम केंद्र के मुताबिक पिछले 24 घंटों में न्यूनतम पारा में इजाफा हुआ है. 11 फरवरी को गुमला का न्यूनतम तापमान 6.4 डिग्री था जो 24 घंटे में बढ़कर 8.1 डिग्री सेल्सियस हो गया है. पूरे राज्य में गुमला का पारा सबसे कम रहा है. दूसरे स्थान पर 8.5 डिग्री सेल्सियस के साथ खूंटी जिला रहा. खूंटी का भी न्यूनतम तापमान 24 घंटे में करीब 1.0 डिग्री बढ़ा है. इसके अलावा लोहरदगा में 9.5 और हजारीबाग में 9.9 डिग्री सेल्सियस तापमान रहा है. प्रमुख शहरों की बात करें तो राजधानी रांची का न्यूनतम तापमान 10.8 डिग्री हो गया है. जमशेदपुर में 13.6 डिग्री, डाल्टनगंज में 9.0 डिग्री और बोकारो में 11.2 डिग्री सेल्सियस पर पारा पहुंच चुका है.\nमौसम केंद्र के मुताबिक 14 फरवरी से 16 फरवरी तक तापमान में करीब 2 डिग्री तक की गिरावट आ सकती है. लिहाजा, रात के वक्त सर्दी महसूस होगी. अधिकतम तापमान में भी गिरावट आएगी, लेकिन धूप में गर्मी महसूस होगी क्योंकि अभी से ही पारा सामान्य से ऊपर जा चुका है. कुल मिलाकर कहें तो झारखंड के तापमान में उतार-चढ़ाव का दौर अभी कुछ दिनों तक जारी रहने वाला है.\nये भी पढ़ें-",
      "relevance_score": 0.0
    }
  ]
}